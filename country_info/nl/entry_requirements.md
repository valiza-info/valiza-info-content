### Віза
У всіх країнах Євросоюзу особи, які мають українське громадянство, можуть перебувати на законних підставах **до 90 днів без візи**. Якщо ви плануєте залишитись на більш тривалий термін, вам необхідно оформити Temporary Protection.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.
### COVID-19
Станом на 12.04.2022 Україна НЕ належить до нідерландського переліку так званих «безпечних країн» в контексті коронавірусу covid-19, а тому подорож до Королівства Нідерланди з України можлива лише за умови повної вакцинації та негативного результату тесту (для осіб від 12 років) та, для осіб, що подорожують літаком, заповнена декларація здоров’я (Health declaration form).

З 25 березня 2022 року особам, що подорожують із країни ЄС/Шенгенської зони  при перетині кордону необхідно мати лише дійсний  паспорт громадянина України для виїзду за кордон (біометричний).

Вимоги до негативного результату тесту на COVID-19 

Документ, що підтверджуватиме (як на папері, так і в цифровому вигляді) буде перевірено співробітниками прикордонної служби Нідерландів, щоб переконатися, що він містить наступні 5 відомостей:

**Тип тесту**:
* Тест ПЛР повинен бути виконаний із використанням зразка, зібраного не більше ніж за 48 годин до прибуття в Королівство.
* Прискорений тест (зазвичай антиген-тест) повинен бути виконаний із використанням зразка, зібраного не більше ніж за 24 години до прибуття в Королівство.

Жоден інший тип тесту, включаючи самотест і серологічні тести, що використовуються для виявлення антитіл у крові, не є дійсним для в’їзду.

**Має бути зазначено**:
* результат тесту повинен бути негативним (або «не виявлено») щодо SARS-CoV-2;
* Ваше ім’я та прізвище, так як зазначено у вашому паспорті громадянина України для виїзду за кордон (також латиницею);
* дата та час тестування;
* назва та контактна інформація інституту, лікаря або лабораторії, що провела дослідження (логотип або штамп).

**Негативний результат тесту має виданий бути на одній із наступних мов**:
* нідерландській;
* англійській;
* німецькій;
* французькій;
* італійській;
* португальській;
* іспанській.

Якщо ви затримуєтесь: 24 години додатково

Ви запізнилися не з власної вини? Це дає вам додаткові 24 години, щоб негативний результат тесту був прийнятий у Нідерландах. Ви повинні бути в змозі довести, що затримка була не з Вашої вини.

Результат тесту залишається дійсним, якщо ви змінюєте літак (транзин)

Якщо Ви подорожуєте транзитом (Ви є пасажиром декількох рейсів до того, як досягнете Нідерландів), Вам не потрібно робити додатковий тест. Ваш негативний результат швидкого тесту залишатиметься дійсним, навіть якщо пройшло більше 24 годин. Це стосується лише тих випадків, коли ви залишаєтеся в аеропорту та не проходите паспортний контроль для перетину кордону відповідної країни.

Декларація здоров’я (Health declaration)

Якщо ви прибуваєте до Нідерландів літаком, вам необхідно мати з собою заповнену декларацію здоров’я (https://bit.ly/328aQO4). Ця вимога поширюється на всіх мандрівників від 12 років і старше.