### Я подорожую зі свійською твариною або я хочу привезти свійську тварину до Німеччини. Що мені слід врахувати?
Додаткову інформацію можна знайти [тут](https://www.germany4ukraine.de/hilfeportal-ua/%D0%BA%D0%BE%D0%BD%D1%82%D0%B0%D0%BA%D1%82%D0%BD%D1%96-%D0%BC%D0%B5%D1%80%D0%B5%D0%B6%D1%96-%D0%B9-%D0%B4%D0%BE%D0%B7%D0%B2%D1%96%D0%BB%D0%BB%D1%8F).
***
У Європейському Союзі (ЄС) для собак, кішок і домашніх тхорів (фреток), що потрапляють до ЄС із третіх країн (України), існують правові приписи ветеринарної епідеміології для захисту від сказу. Біженці, які мають із собою тварин зазначених видів, зобов’язані звернутися до відповідних ветеринарних установ. У Берліні це – районні управління ветеринарного і продовольчого нагляду (VetLeb). Берлінські ветеринарні управління можна знайти за посиланням: https://service.berlin.de/veterinaer-lebensmittelaufsichtsaemter/.

**Слід мати посвідчення/ закордонний паспорт і по можливості паспорт на тварину**. Забезпечується переклад на місці.

**Притулок для тварин м. Берлін** (Tierheim Berlin) надає підтримку у вигляді забезпечення речами для тварин першої необхідності, наприклад, повідка, ковдри, ліжка для собаки/кішки, корму, мисочки. Також у медпункті притулку для тварин можна отримати безкоштовне ветеринарне обслуговування (зокрема, щеплення, мікрочип тощо). У разі необхідності буде надано підтримку в пошуку притулку.

**Ветеринарне обслуговування**:
Коли: щодня з 13.00 до 16.00 год. за попереднім записом
Де: Притулок для тварин м. Берлін, Hausvaterweg 39, 13057 м. Берлін
Контакт: helfen@tierschutz-berlin.de

Особи, які прибули з України до Берліна як біженці з домашньою твариною, у закладі Berliner Tiertafel отримають корм, комплект для тварин (поводок, мисочки, ліжко тощо) або ветеринарне обслуговування або обстеження (щеплення, мікрочип тощо). Обслуговування в Berliner Tiertafel e.V. безкоштовне.

Час роботи: кожна друга субота з 11.00 до 15.00 год.
Дні: 19.03, 02.04, 30.04, 14.05, 28.05, 11.06, 25.06. Адреса: Wustrower Str. 18, 13051 м. Берлін. Контакт: https://www.tiertafel.org/