Якщо ви перебуваєте в Німеччині у зв'язку з війною в Україні і хочете отримати **право на тривале перебування** в Німеччині або **соціальну підтримку**, або мати **можливість працювати** протягом короткого періоду часу, ви можете подати заяву на отримання дозволу на проживання (**Aufenthaltserlaubnis**). Тепер цю заяву можна [подати до відділу з питань іноземних громадян швидко та зручно через сайт Germany4Ukraine](https://www.germany4ukraine.de/hilfeportal-ua/%D0%BE%D0%BD%D0%BB%D0%B0%D0%B9%D0%BD-%D0%BF%D0%BE%D1%81%D0%BB%D1%83%D0%B3%D0%B8/%D0%B2%D0%B8%D0%B4-%D0%BD%D0%B0-%D0%BF%D1%80%D0%BE%D0%B6%D0%B8%D0%B2%D0%B0%D0%BD%D0%BD%D1%8F).
### Соціальні виплати
**Для чого я можу отримати соціальну допомогу?**
>Центр зайнятості може надати вам допомогу, пов’язану з:
* покриттям потреб на прожиття, оплатою житла й опалення  
* коштами для інтеграції на ринку праці.
>Щодо покриття потреб на прожиття, оплатою житла й опалення це можуть бути гроші або талони, зокрема, на продукти харчування, одяг, засоби гігієни й оренду житла. Крім того, вас застраховано в касі медичного страхування. Дітям й молодим дорослим можуть покриватися видатки, наприклад, на додаткову допомогу в навчанні або на уроки музики.

**Центри зайнятості нададуть відповідні консультації і з цих питань**.
>**Відомство соціального забезпечення** також може підтримати вас із покриттям потреб на прожиття, тобто грошима/талонами для оплати оренди житла, продуктів харчування і засобів гігієни. Також можна отримати одноразову фінансову допомогу, якщо ви, наприклад, знайшли житло й вам потрібні меблі. Українці, які отримують гроші від відомства соціального забезпечення, не мають державної медичної страховки. Тим не менше в державній касі медичного страхування (Krankenkasse) вони отримують картку медичного страхування і в разі хвороби можуть із нею, наприклад, звернутися до лікаря. Пов’язані з цим витрати згодом будуть покриті відомством соціального забезпечення. 
### Що я маю зробити для отримання соціальної допомоги? 
Якщо вам потрібна допомога, спочатку вам треба зареєструватися в одному з пунктів первинного прийому. Зареєструватися можна в усій Німеччині у відомствах у справах іноземців.
>Гроші від центру зайнятості або відомства соціального забезпечення ви зможете отримати, якщо ви подали у відомство у справах іноземців за місцем проживання заяву на отримання дозволу на перебування згідно з § 24 п. 1 Закону про перебування. Якщо посвідка на проживання (Aufenthaltstitel) відповідно до § 24 п. 1 Закону про перебування не може бути надана відразу, ви спочатку отримаєте так зване тимчасове посвідчення (Fiktionsbescheinigung). Тимчасове посвідчення також дає право на одержання соціальної допомоги.

Якщо ви подаєте формальну заяву на отримання притулку у Федеральне відомство у справах міграції й біженців (Bundesamt für Migration und Flüchtlinge, BAMF), ви можете розраховувати на допомогу згідно з Законом про надання соціальної допомоги прохачам притулку. Утім, заява на отримання притулку для біженців із України здебільшого не є підставою для одержання ними права на перебування та/або соціальної допомоги і Німеччині.