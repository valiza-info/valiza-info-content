### Віза
У всіх країнах Євросоюзу особи, які мають українське громадянство, можуть перебувати на законних підставах **до 90 днів без візи**. Якщо ви плануєте залишитись на більш тривалий термін, вам необхідно оформити Temporary Protection.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.
### Covid-19
Відповідно до Положення про в’їзд в умовах коронавірусу існує лише загальна **вимога тестування перед в’їздом до Німеччини**, при цьому вимоги про карантин та реєстрацію скасовані, оскільки з 27 лютого 2022 року Україна більше не класифікується як зона підвищеного ризику. Незалежно від цього, необхідно завжди дотримуватись вимог Положення про в’їзд в умовах коронавірусу (CoronaEinreiseV).

Федеральна поліція прагматично підходитиме до ситуації у разі військових біженців та переміщених осіб. Серед іншого на кордоні при в’їзді пропонуватимуться добровільні тести. У разі появи симптомів ковіда проводитиметься консультація з медичними фахівцями.