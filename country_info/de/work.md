Якщо ви перебуваєте в Німеччині у зв'язку з війною в Україні і хочете отримати **право на тривале перебування** в Німеччині або **соціальну підтримку**, або мати **можливість працювати** протягом короткого періоду часу, ви можете подати заяву на отримання дозволу на проживання (**Aufenthaltserlaubnis**). Тепер цю заяву можна [подати до відділу з питань іноземних громадян швидко та зручно через сайт Germany4Ukraine](https://www.germany4ukraine.de/hilfeportal-ua/%D0%BE%D0%BD%D0%BB%D0%B0%D0%B9%D0%BD-%D0%BF%D0%BE%D1%81%D0%BB%D1%83%D0%B3%D0%B8/%D0%B2%D0%B8%D0%B4-%D0%BD%D0%B0-%D0%BF%D1%80%D0%BE%D0%B6%D0%B8%D0%B2%D0%B0%D0%BD%D0%BD%D1%8F).
### Чи маю я право на працевлаштування в Німеччині?
Так, якщо у вас є дозвіл на перебування згідно з § 24 п. 1 Закону про перебування. Дозвіл на працевлаштування вам уже дає тимчасовий документ про право на перебування відповідно до § 24 п. 1 Закону про перебування. У цьому документі, виданому відомством у справах іноземців, має стояти позначка «Працевлаштування дозволено» (Erwerbstätigkeit erlaubt).
### Чи потрібне мені визнання професійної кваліфікації для того, щоб отримати право на працевлаштування?  
Ні, лише для [регламентованих професій](https://www.anerkennung-in-deutschland.de/html/en/service/glossary_r.php) (інформація німецькою й англійською мовами) на кшталт лікаря, архітектора або вчителя потрібно отримати визнання отриманої за межами Німеччини спеціальності, якщо ви хочете працювати за цією професією в Німеччині. 

За [нерегламентованими професіями](https://www.anerkennung-in-deutschland.de/html/en/service/glossary_n.php) (інформація німецькою й англійською мовами) ви можете працювати без визнання вашої кваліфікації. Не існує державних приписів щодо допуску до роботи за спеціальністю. Але визнання вашої кваліфікації може дуже допомогти під час пошуку роботи, що відповідала б вашій компетентності. 

Агентство зайнятості або центр зайнятості, що відповідають за вас, можуть надати вам первинну інформацію щодо процедури визнання професій.

Додаткову незалежну консультацію щодо визнання отриманої вами за межами Німеччини кваліфікації ви можете отримати безкоштовно в консультаційних службах програми сприяння «Інтеграція через підвищення кваліфікації» (Integration durch Qualifizierung (IQ). 
>Найближчу [консультаційну службу](https://www.netzwerk-iq.de/foerderprogramm-iq/landesnetzwerke/karte) можна знайти тут: www.netzwerk-iq.de (німецькою й англійською мовами).

Додаткову інформацію щодо визнання професій можна знайти онлайн на порталі [.anerkennung-in-deutschland.de](https://www.anerkennung-in-deutschland.de/html/uk/index.php) (українською мовою). Інформацію щодо процедури визнання представлено в цьому [флаєрі](https://www.anerkennung-in-deutschland.de/assets/content/Medien_Dokumente-AI/2022-flyer-anerkennung-in-deutschland-uk.pdf).

Інформацію щодо визнання вищої освіти можна знайти в [Центральному відомстві з питань іноземної освіти](https://www.kmk.org/zab/zeugnisbewertung/ua.html) (українською мовою).
### Чи поширюється на мене положення про мінімальну зарплату?
**Так**, положення про мінімальну зарплату загалом поширюється на всіх працівників. Виняток існує лише для осіб до 18 років, які ще не закінчили професійну освіту, а також для безробітних, які довго не працювали, упродовж шести перших місяців роботи після працевлаштування.
### Скільки годин на день я маю право працювати?
Загалом ви не маєте права працювати понад вісім годин на день із понеділка до суботи. Тривалість робочого дня може бути збільшена до десяти годин, якщо протягом півроку  його середня тривалість не перевищує 8 годин. В деяких галузях існують винятки
### Хто мені допоможе в разі виникнення запитань щодо трудового законодавства?
Важливу інформацію про ваші права як найманого працівника в Німеччині можна знайти на вебсторінці Faire Integration. Якщо у вас є конкретні проблеми, наприклад, якщо ви вважаєте, що роботодавець платить вам замало, ви можете звернутися в консультаційні центри [Fair Integration](https://www.faire-integration.de/de/topic/236.ich-lebe-bereits-in-deutschland.html). Там можна отримати безкоштовну консультацію багатьма мовами, зокрема російською й українською. Тут можна знайти [список консультаційних центрів](https://www.faire-integration.de/de/topic/11.beratungsstellen.html).

Будь ласка, зверніть увагу на інформацію нижче, особливо якщо ви (ще) не дуже добре орієнтуєтеся на німецькому ринку праці:

Мовний бар’єр, незнання правових норм і відчуття непевності на ринку праці в поєднанні з існуючими в Німеччині приписами щодо перебування можуть призвести до ситуації, коли люди потрапляють у залежність і їх починають експлуатувати. На сторінках [сервісної служби проти примусової роботи](https://www.servicestelle-gegen-zwangsarbeit.de/en/) можна знайти корисну інформацію про ваші права. 

Берлінський центр належної роботи (BEMA) підготував флаєр про положення правового права для українських біженців українською, російською, англійською і німецькою мовами: [Флаєр про трудове право для українських біженців](https://bema.berlin/site/assets/files/1358/flyer_ukraine_ua_final.pdf) (українською мовою).

