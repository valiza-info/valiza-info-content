Іспанські банки Santander, Openbank, BBVA відкривають рахунки українцям без комісій за відкриття, обслуговування та закриття рахунку.

<details>
<summary>Santander</summary>

Є можливість відкрити рахунок в євро для будь-якого українця, який знаходиться на території Іспанії у статусі біженця **без комісій за його відкриття та обслуговування**.

Керувати рахунком можна як через сайт банку, так і за допомогою мобільного додатку.

Рахунок передбачає стандартний набір сервісів банку, а саме:

- пересилання коштів та отримання переказів;
- оплата в інтернеті;
- оформлення кешбеків та систем накопичення при розрахунках карткою;
- отримання заробітньої платні тощо.

<section>

Пропозиція Santander не передбачає опцію бонусної нагороди, але можна додатково оформити дебетову картку **Open Debit с розширеними опціями**.
</section>
</details>

<details>
<summary>BBVA</summary>

Надає доступ українцям до безоплатного відкриття та обслуговування рахунку. Серед послуг банку:

- платіжні операції з використанням картки для виплат або дебетової, включаючи онлайн-платежі та платежі в інтернеті в ЄС;

- внесення коштів та зняття готівки в євро в офісах BBVA або банкоматах, розташованих в Іспанії або інших державах-членах ЄС.

</details>


<details>
<summary>CaixaBank</summary>

Передбачає можливість відкриття соціального рахунку, в який включено розрахунковий рахунок, банківську картку та доступ до онлайн-банкінгу. 

<section type="tip">

CaixaBank має найбільшу мережу **банкоматів** в Іспанії — 13 000 терміналів, українські біженці отримають можливість користуватися ними безкоштовно.
</section>

</details>


#### Банкомати

Більшість банкоматів в Іспанії приймають іноземні картки, у тому числі VISA, Cirrus, Citibank та American Express.

Якщо ви використовуєте іноземну дебетову чи кредитну картку в Іспанії, вам доведеться сплатити комісію за зняття готівки в банкоматі. 

Більшість банкоматів мають можливість проводити транзакції англійською мовою, тому перевіряйте комісію за зняття коштів до завершення транзакції. 


#### Обмін валют

Не рекомендується робити обмін в аеропорту - зазвичай там гірший курс та є додаткові комісії.

<section type="tip">

При розрахунках українською карткою в магазинах - завжди вибирайте оплату в євро, щоб уникнути додаткової конвертації.
</section>