##### Обмін українських водійських прав на іспанські


Українські права водія будуть дійсні для використання в Іспанії ***протягом одного року з моменту перетину іспанського кордону*** (якщо це було після 24 лютого 2022 року). Після закінчення цього терміну права будуть **не дійсними** та підлягають обов'язковому обміну на іспанські, інакше Вас можуть **оштрафувати**.

Для обміну не обов'язково проходити навчання в іспанській автошколі.

<section type="note">

Якщо Ви маєте права категорій **А, А1, В або В+Е** - обмін можна зробити без необхідності сдачі екзамену, держмито за обмін в такому випадку складе 26,60 євро.

Для інших категорій **(С, С1, С1+Е, D, D1, D+E, D1+E)** - треба буде здавати екзамен, держмито складає 86,80 євро.

</section>

Для подачі заяви необхідно зробити ***попередній запис*** у філії Головного управління дорожнього руху в Іспанії або [на сайті](https://sede.dgt.gob.es/es/).

Після подачі заяви на обмін документів, українські права забирають. До видачі нових (до 45 днів), Вам мають надати ***тимчасову довідку*** для можливості керування автомобілем. 
