
Українці, які отримали статус тимчасового захисту в Іспанії, мають право на **безоплатну державну медицину в Іспанії** так само, як і громадяни Іспанії. Звернутися в державну поліклініку можна без попереднього запису. 

<section type="note">

До гарантованої **безкоштовно** відноситься ***базова*** (включаючи допомогу сімейного лікаря та вузьких спеціалістів) та ***екстренна медична допомога***. 

Платними є деякі хірургічні втручання та стоматологічні послуги (за винятком дітей до 15 років та екстренної стоматологічної допомоги дорослим).
</section>


Невідкладну допомогу без будь-якого статусу на території Іспанії можуть отримати безкоштовно вагітні, породіллі та діти до 18 років.

Для отримання невідкладної допомоги можна дзвонити на загальноєвропейский номер **112** або за іспанським номером **061**. Дзвінки безкоштовні.


***

##### Отримання медичної картки

Отримати медичну допомогу та картку можна з документом про отримання тимчасового захисту або довідкою про те, що Ви подали заявку його отримання. Також знадобиться паспорт.

Знайти найближчий до Вас центр для оформлення картки можна [тут](https://catsalut.gencat.cat/ca/centres-sanitaris/cercador).

У деяких медичних центрах є можливість оформити картку онлайн.


***

##### Приватні лікарні та страховка

Мінусом державної медицини є довгі черги на лікування, що іноді рахуються місяцями.

Отримати необхідні медичні послуги швидше можна в приватних медичних закладах за допомогою **приватної медичної страховки**. 

Деякі зі страхових компаній:

[Sanitas](https://www.sanitas.es/) – вартість від 70 євро на місяць, має свої приватні лікарні;

[Cigna Health Benefits](https://www.cignahealthbenefits.com/en/) – коштує близько 100 євро на місяць та вважається найкращою;

[SegurCaixa Adeslas](https://www.segurcaixaadeslas.es/es/seguros-medicos) - бюджетний варіант страховки (від 50 євро на місяць), безкоштовних послуг значно менше, ніж в інших компаніях. 

***

#### Аптеки

Час роботи аптек зазвичай с 9:00 до 20-21:00 (частіше з перервою з 14:00 до 17:00) по буднях та з 9:00 до 14:00 по суботах, але є **чергові цілодобові аптеки** (farmacia de guardia, перелік можна знайти на вході в будь-яку аптеку) або на [сайті](http://www.farmaciasdeguardia.com/Espana/CLM/index.html).


<section type="tip">

Більшість ліків в Іспанії відпускають без рецепта. Проте наявність рецепта впливає на вартість - якщо Ви купуєте ліки за рецептом лікаря, ціна може бути нижчою на 30-40%.
</section>

Фармацепти в аптеках Іспанії можуть надати первинну консультацію та рекомендації.