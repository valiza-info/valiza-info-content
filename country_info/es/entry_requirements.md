### Віза
У всіх країнах Євросоюзу особи, які мають українське громадянство, можуть перебувати на законних підставах **до 90 днів без візи**. Якщо ви плануєте залишитись на більш тривалий термін, вам необхідно оформити Temporary Protection.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.

>**Громадянину України для перетину кордону Іспанії необхідно**:

**Для повнолітніх осіб**:
* паспорт громадянина України для виїзду за кордон – БІОМЕТРИЧНИЙ;
* у разі відсутності біометричного паспорта необхідно звернутися до найближчої до вас дипломатичної/консульської установи України на території ЄС для отримання довідки, яка підтверджує вашу особу та громадянство. При собі необхідно мати документ, який посвідчує вашу особу (наприклад внутрішній паспорт) та, за наявності, документ, який підтверджує ваше проживання на території України до 24.02.2022 року.
>**Для неповнолітніх осіб**:
* свідоцтво про народження дитини та документ, який підтверджує родинний зв’язок, разом з відповідними дозвільними документами, або повноваження законного представника дитини.

### COVID-19
Іспанією **тимчасово скасовано** вимоги до громадян України щодо подання ними при в’їзді сертифікатів про вакцинацію, довідок про одужання або діагностичних довідок (результатів аналізу на активну інфекцію COVID-19), а також заповнення перед авіа перельотами формуляру SPAIN TRAVEL HEALTH-SpTH.
