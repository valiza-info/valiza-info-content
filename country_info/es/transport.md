Громадський транспорт в Іспанії дуже розвинутий та комфортний.

<section type="tip">

В більшості міст для проїзду будь-якими видами транспорту вигідно користуватися **системою абонементів на 10 поїздок** - це значно зменшує вартість разового проїзду.
</section>

В транспорті діє масковий режим.

***

#### Безкоштовний проїзд та знижки

До 31 грудня 2022 року є можливість отримання безкоштовних проїздних на ***приміські та регіональні поїзди***. 

<section>

Суть пропозиції полягає в тому, що при оформленні з пасажирів стягується застава у розмірі в 10 євро, а з пасажирів регіональних поїздів – в 20 євро. Якщо власники проїзних до 31 грудня здійснять менше ніж 16 поїздок, заставу їм не повернуть. 
</section>

Абонементи іменні та діють лише в регіоні проживання.  

Також до 31 січня 2023 року для пасажирів ***деяких швидкісних міжрегіональних поїздів*** запроваджується **знижка на квитки у 50%**. Скористатися нею зможуть лише ті, хто купує абонементи щонайменше на 10 поїздок. Знижка застосовується до абонементів, що придбані до 31 грудня 2022 року.

***

#### Поїзди

Квитки краще заздалегідь бронювати на сайті національної залізниці Іспанії [RENFE](https://www.renfe.com/es/es).

Також придбати їх можна в автоматах на вокзалах або в касі. При оформленні через касу присутній сервісний збір.

<section type="tip">

**Чим раніше Ви придбаєте квиток, тим дешевшим він буде**. Наприклад, квиток з Барселони до Мадриду на початку продажів можна придбати за 46 євро, а в день відправлення він буде коштувати вже 65 євро.

Квитки на залізниці в Іспанії починають продавати ***за 60 днів***. 
</section>

Поїзди AVE, що курсують в Іспанії, входять в п'ятірку найкращих у світі, тому подорожувати залізницею тут комфортно та зручно. 

Докладніше про сполучення та особливості подорожей цим видом транспорту читайте в статті **[поїзди в Іспанії](/article/e3a4f697c88249820b8151428)**.

***

#### Автобус

В Іспанії працюють декілька великих автобусних компаній, але найбільш широкий вибір маршрутів у **[Аlsa](https://www.alsa.es/)**. Вона переважає у всіх провінціях Іспанії, окрім південних та центральних, де більше пропозицій є від [Hife](https://www.hife.es/), [Monbus](https://www.monbus.es/en) та [Аvanzabus](https://www.avanzabus.com/).


**На що звернути увагу, купуючи квитки:**

- як і в випадку з залізничними квитками, ціна нижче при оформленні заздалегідь. Різниця суттєва - при покупці більше, ніж за два тижні, ціна може бути ***нижчою майже вдвічі***.

- при оформленні квитка через сайт або додаток - додається сервісний збір. Розмір його невеликий, але якщо Ви бажаєте його уникнути - оформлюйте квитки в терміналах на автовокзалі (оплатити можна карткою або готівкою, в тому числі монетами).

- при придбанні квитків як через сайт, так і в автоматі - після переходу до кінцевого етапу замовлення сума збільшиться через автоматичне додавання страховки. Ви можете **відмовитись від неї**.

</br>

<section>

Автобуси не завжди стоять на зазначеній в квитку платформі, тому треба придивлятися до сусідніх платформ також.
В спинках крісел є екрани з широким вибором фільмів, тому в дорогу варто взяти навушники.
</section>

***

#### Авіа

В Іспанії більше 40 аеропортів, тому пересуватися літаками по країні зручно. До того ж, внутрішні перельоти часто виявляються дешевшими, ніж подорожі поїздом або автобусом.

**Доступні квитки пропонують:**
- [Ryanair](https://www.ryanair.com/ua/uk) - ціни від 10-15 євр;

- [Volotea](https://www.volotea.com/es/) - ціни від 20-25 євро.

<section>

Шанси знайти низькі ціни на переліт зростають, якщо Ви шукаєте квитки заздалегідь на пізніші дати.

</section>



***

#### Таксі

Користуватися послугами таксі безпечно, їх діяльність регулюється державою. 

Машину можна спіймати на вулиці (вільна машина буде з зеленим вогником та написом libre), знайти на спеціальних стоянках (блакитний прямокутник з білою літерою Т з написом Parada de Taxi), замовити по телефону або через мобільний додаток.

<section>

Ціна проїзду розраховується по лічильнику, вартість 15-хвилинної поїздки в середньому складе до 10 євро, залежно від регіону та часу доби.
</section>

</br>

**Мобільні додатки для виклику таксі на кшталт Uber**:

***Cabify*** - працює в Барселоні, Валенсії та Малазі.

***AMB Taxi Barcelona*** - офіційний додаток таксі в Барселоні.

***Free Now Taxi*** - Барселона, Севілья, Валенсія, Мадрід, Магала.

***

#### Паркування

Пам'ятайте, що в більшості населених пунктів Іспанії вуличні **парковки платні**. Завжди орієнтуйтеся на **колір розмітки**:

- зелена - платне паркування, шукайте поруч паркомат;
- жовта – стоянка заборонена;
- біла - безкоштовне паркування, частіше зустрічається у невеликих населених пунктах;
- напис RESIDENTES – місця виключно для місцевих мешканців.

<section type="tip">

[Parclick](https://parclick.com/) та [Parkopedia](https://www.parkopedia.es/) - сайти, де можна переглянути паркувальні зони Іспанії з цінами, адресою та годинами роботи. Також є можливість забронювати місце для паркування на необхідний проміжок часу. 
</section>

Ціни за годину паркування в невеликих містах стартують від 1,5 євро.

Деякі мережі стоянок продають абонементи на місяць або певну кількість днів, що надає можливість заощадити.

Штрафи за неправильну парковку досить високі - від 100 євро + стільки ж, якщо машину забрав евакуатор.

***


Детально про **пересування всіма видами транспорту в Барселоні** можна ознайомитись [за посиланням](https://www.tmb.cat/en/barcelona-transport).

Читайте також: [Обмін українських водійських прав на іспанські](/article/31f1453492d18b86f39088b22).


