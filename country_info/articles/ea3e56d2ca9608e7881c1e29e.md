Прокат автомобілів в Португалії - розповсюджена послуга, тому проблем з пошуком не виникне. **Ціни на оренду доступні - від 13-15 євро на добу.**

Брати авто в місцевих компаніях зазвичай дешевше, ніж в міжнародних сервісах, проте вони часто вимагають більший завдаток (іноді це 1000 або більше євро депозиту).

<section type="note">

В Португалії визнається українське національне посвідчення водія ([джерело](https://hsc.gov.ua/index/poslugi/faq/u-yakih-krayinah-svitu-mozhna-koristuvatisya-natsionalnim-posvidchennyam-vodiya-a-u-yakih-viznayutsya-lishe-mizhnarodni-posvidchennya-vodiya/)).
Для оренди автомобілю водію має бути більше 21 року (але деякі компанії вимагають, щоб водій був старше 25 років). Стаж водіння має бути від 1 року.
</section>

***

**Інші нюанси оренди та користування автомобілем в Португалії:**

- при оренді частіше за все Вас попросять надати банківську картку рівня не нижче від Visa/Mastercard Classic для гарантії франшизи. Прокат авто без кредитної картки майже не практикується.

     
>навіть якщо Вам вдасться знайти оренду без франшизи та завдатку, будьте готові оплачувати додаткову страховку (це майже така ж сума, як і вартість самої оренди).


- правила паркування можуть відрізнятися залежно від дня тижня, часу доби тощо. Штрафи за неправильне паркування сягають 150 євро. 

     <details>
     <summary>Детальніше про парковку</summary>
     Не можна паркувати авто ближче 25 м до автобусної зупинки та 5 м після неї, ближче 6 м до зупинки травмаю та після неї, менше ніж за 5 м до перехреся, а на вулицях с одностороннім рухом заборонено паркування проти руху. Для паркування в житлових зонах в денний час потрібен спеціальний дозвіл, натомість парковка з 19:00 до 09:00 в будні та протягом вихідних часто безкоштовна.
     </details>

- португальські водії часто порушують ПДР: перевищують швидкість, не поступаються дорогою, проїжджають на червоний сигнал світлофора. 

- при порушеннях ПДР водії-іноземці мають бути готові сплатити штраф на місці (готівкою або карткою). 

     <details>
     <summary>Детальніше про розповсюджені порушення</summary>
     На дорогах Португалії суворо слідкують, щоб в авто всі були пристебнуті (штраф до 300 євро), діти до 12 років мали автокрісло, а водій за кермом не розмовляв по телефону. В наявності (окрім посвідчення) у водія має бути паспорт, а в автомобілі - світловідбиваючі жилети та знак аварійної зупинки.
     </details>


<section type="tip">

В Португалії багато платних доріг, але термінали для оплати є не всюди. Зручно орендувати разом з авто спеціальний датчик та або прив'язати його до своєї банківською карти, або при поверненні машини прокатна фірма спише з Вас витрати на платні дороги.

> На платних магістралях є напис "via verde" - окрема смуга для тих, у кого є датчик, нею можна проїжджати пункт оплати без зупинки. 
</section>
