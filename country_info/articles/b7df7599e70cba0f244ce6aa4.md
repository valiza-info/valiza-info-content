Тимчасовий захист в Румунії надається на ***строк одного року і може автоматично продовжуватися на періоди 6 місяців, максимум на ще один рік***, якщо ситуація зберігається.

Для його отримання після приїзду до Румунії необхідно звернутися до ***Міграційної служби Румунії, одного з Центрів допомоги біженцям або місцевої поліції***.

Під час явки до органів влади буде зроблено вашу фотографію та зареєстровано особисті дані.

**Після отримання статусу тимчасового захисту, Вам будуть надані наступні права**:

- право на отримання документа, що дає дозвіл на перебування на території Румунії (посвідки на проживання);
- право на отримання письмової інформації зрозумілою мовою;
- право бути найнятим на роботу фізичними або юридичними особами або здійснювати незалежну діяльність;
- право на отримання необхідної допомоги на утримання у разі відсутності необхідних матеріальних засобів для існування;
- право на отримання медичної допомоги;
- право на доступ для осіб віком до 18 років до державної системи освіти (безкоштовно) на умовах, передбачених законом для громадян Румунії.