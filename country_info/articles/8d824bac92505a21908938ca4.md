

1. Деякі банкомати мають тайм-аут по завершенню операції. Трапляється, що з'єднання зникає до того, як банкомат отримає інструкцію Вашого банку про видачу грошей. Через цю проблему найкраще ***здійснювати зняття коштів у години роботи банку***.

<section>
Банки в Туреччині працюють по буднях з 9:00 до 17:00 і по суботах з 9:00 до 12:00. Уникайте зняття коштів поза цими годинами і особливо в неділю, коли не лише турецький, а й Ваш домашній банк зачинені.
</section>

</br>


2. Так як багато банкоматів окрім ліри видають також долари та євро, завжди звертайте увагу на валюту та ***знімайте кошти в турецькій лірі***. Якщо Ви обирете іншу валюту, то отримаєте завищений курс через конвертацію валют і Вам доведеться платити додаткову комісію.


3. Більшість банкоматів стягує комісію за транзакцію незалежно від суми зняття, тому **вигідніше знімати кошти рідше та більшими сумами**.


4. Деякі банкомати можуть **міняти долари та євро**. Наприклад, ця послуга доступна у Ziraat Bankası (не в усіх банкоматах). Курс залежатиме від багатьох чинників (платіжної системи, валюти рахунку тощо), крім того може стягуватися додаткова комісія.


<section type="tip">

В банкоматах Şekerbank можна знімати без комісії долари та євро (з карток, відкритих в євро або в гривні).

</section>