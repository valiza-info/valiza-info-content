
Дитячі садки в Польщі працюють **з 07:00 до 17:00**, проте дитина не може знаходитись в саду більше 9 годин. 

Для **оформлення дитини в садок** потрібно заповнити анкету польською мовою, додавши паспорт одного з батьків та підтвердження місця проживання в Польщі. Реєстрацію можна зробити онлайн, знайшовши освітню платформу через сайт конкретного муніципалітета. 

PESEL дитини для влаштування в сад для українців тимчасово не вимагається, але деякі міста налаштували електронну систему реєстрації в державні сади таким чином, що без введення цього коду надіслати заявку не вдається.

<section type="warning" title="Зауважте">

Навіть якщо дитина відвідує державний садок, певні витрати все одно оплачуються батьками. Безкоштовно дитина може знаходитись в садку пів-дня (5 годин - до 13:00), решта годин за потреби оплачується додатково. Окремо рахується харчування дитини. В середньому, разом з доплатою за харчування, відвідування державного саду обійдется близько ***200 злотих на місяць***.
</section>

Запис до дитсадків у Польщі традиційно триває з березня по вересень, але для українців поки діє виняток – вони можуть подавати свої заявки в інший час (проблема може бути з наявністю місць).

Наразі українці наголошують, що через великий наплив біженців до Польщі, влаштувати дитину в найближчий садок складно як раз через брак місць. 


Приватних садків та місць в них в 3-4 рази більше, ніж в державних закладах. З інших переваг приватних закладів - відсутність канікул влітку та можливість влаштувати дитину в будь-який час, а не лише з березня по вересень.

> Вартість відвідування приватного садка (przedszkole - з 2,5-3 років) - від 400 злотих. Яслі (Żłobek) обійдуться дорожче - від 600-700 злотих.

Як у приватних, так і в державних закладах частина занять впродовж дня може не входити в початкову вартість, тому варто дізнатися цей момент зазадалегідь.


<section type="note">

Нульовий клас перед школою (Zerówka) - є обов'язковим для відвідування в Польщі. Якщо дитині виповнилося 5-6 років, її мають зарахувати в даний клас незалежно від наявності місць.

</section>


Останнім часом також відкрилося багато україномовних садків, інформацію про них можна знайти в групах української діаспори в соціальних мережах або месенджерах. 

Яслі в Польщі приймають дітей з року (деякі з 6 місяців).
