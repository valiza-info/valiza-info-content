

**Що слід врахувати перед орендою:**

- більша частина Балі має погану якість покриття доріг (виключенням є дороги в районі Кути);

- рух на острові лівосторонній та хаотичний, місцеві водії рідко дотримуються правил дорожнього руху, а знаків та світлофорів менше, ніж потрібно;

- більшість заправок розташовані на півдні, в інших районах пальне скоріше за все доведеться купувати в місцевих жителів за готівку (може бути розведеним або не дуже гарної якості);

- несподіванні перешкоди на дорогах часто створюють дикі тварини, особливо в темний час доби.


<section type="warning" title="Зверніть увагу">

Поліція не має права стягувати з Вас штраф за порушення правил дорожнього руху прямо на дорозі. Вам повинні видати документ із описом порушення та зазначенням розміру штрафу, який Ви повинні сплатити через державні інстанції. 
</section>

***

##### Водійське посвідчення

Згідно Віденської конвенції, для водіння в Індонезії підходять українські національні права (інформація є на [сайті МВС України](https://hsc.gov.ua/index/poslugi/faq/u-yakih-krayinah-svitu-mozhna-koristuvatisya-natsionalnim-posvidchennyam-vodiya-a-u-yakih-viznayutsya-lishe-mizhnarodni-posvidchennya-vodiya/)), але на практиці при зупинці поліцейські часто вимагають хабар при наявності лише таких прав, тому краще мати міжнародні.

Є опція оформлення вже на острові індонезійських туристичних прав. Для цього необхідно відвідати полійцейський відділок. Здавати екзамен не потрібно, процедура більше бюрократична. Вартість оформлення посвідчення - 750 000 рупій (50 доларів США).

<section type="danger">

Покарання за водіння без посвідчення водія на Балі (для байка потрібні права категорії "А", для автомобіля - категорії "B") - грошовий штраф у розмірі до 1 000 000 рупій (65 доларів США) або тюремне ув'язнення на строк до 4 місяців (майже не застосовується). Враховуйте також, що при водінні байку без відповідних прав, страхова компанія може відмовити Вам в виплатах за лікування.

</section>


Вартість оренди мопеда розпочинається від 4-5 доларів США за добу, автобмобілю - від 20 доларів.