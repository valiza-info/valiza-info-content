В Австрії є багато квартир в оренду як від кооперативів, так і від власників житла. Лише половина квартир здаються в багатоквартирних будинках, інші розташовані в домах на одну або дві квартири (особливо часто такі варіанти зустрічаються у сільській місцевості).

На ціну оренди, окрім житлової площі та облаштування квартири, суттєво впливає наявність або відсутність інстраструктури та транспортної розвязки поруч.

#### Договір оренди

Рекомендується обов'язково укладати договір оренди житла в ***письмовій формі.*** Він може бути укладеним на визначений (зазвичай 3 роки) або безстроковий термін.
> якщо договір з визначеним терміном не був розірваний після його закінчення, він автоматично пролонговується;

> договір безстрокової оренди може бути розірваний арендодавцем тільки по важливим правовим причинам.

Для перевірки законності договору оренди можна звернутися за безкоштовною консультацією в
[Асоціацію орендаторів Австрії](https://www.mietervereinigung.at/).

#### Додаткові витрати
Окрім орендної плати існують ***експлуатаційні витрати***, а також ***витрати на опалення*** та ***електроенергію***. 
>Деякі арендодавці заздалегідь включають вартість опалення в орендну плату.

***Експлуатаційні витрати***, окрім звичних нам водопостачання та вивозу сміття, включають витрати на  *очищення каналізації, прибирання, страхування,  дитячий майданчик, пральню*. **Їх винаймач житла має сплачувати щомісячно. Сума зазвичай сягає близько 25% вартості оренди.**

Іноді вартість оренди включає наявність мінімально необхідної кількості меблів та обладнання в квартирі. В таких випадках орендодавець може запропонувати доплатити за обстановку квартири додатково.

Податку на оренду некомерційного житла в Австрії немає.

#### Оплата послуг рієлтора

**Комісію за оренду житла рієлтору оплачує винаймач.** Проте, с 2023 року уряд Австрії планує перекласти цей обов'язок на арендодавця.

***Вирахувати комісію рієлтора*** можна за допомогою [спеціального калькулятора](https://maklerprovision.arbeiterkammer.at/).


