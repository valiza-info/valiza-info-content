#### Середня освіта

Надається можливість на:

• безкоштовне проживання у інтернатах;

• отримання продуктів харчування за поточними соціальними програмами;

• безкоштовні ресурси для оствіти (товари, одяг, взуття, підручники);

• медичний огляд у школах та безкоштовна вакцинація;

• безкоштовний транспорт для учнів-сиріт, учнів з особливими освітніми потребами, осіб з особливою мірою захисту;

• безкоштовні курси англійської мови.


**Для запису дитини до школи або позакласних занять** необхідно звернутися до [окружної шкільної інспекції](https://cnred.edu.ro/en/school-inspectorates). Подати заяву можливо онлайн (електронною поштою) до Окружної шкільної інспекції.
Протягом одного дня з моменту подання заяви відповідальна комісія зв'язується з Вами щодо того, куди дитину направлять для навчання.

> Шкільна інспекція також створює необхідні умови для українських дітей, що бажають вивчати румунську мову. 

**Список українських шкіл у Румунії можна переглянути [тут](https://ukrscola.ro/index.html).**

#### Вища освіта

Для оплати навчання громадянин України може скористатися ***фінансуванням румунської держави***.

Студенти подають письмовий запит до університету, до якого вони хочуть вступити. Університет розглядає заявку відповідно до своїх правил та у разі позитивної відповіді видає *Лист про прийняття академічної мобільності*.

**Громадяни України, що вже були студентами в Україні, можуть продовжити навчання в Румунії** на тих самих умовах, що й студенти, які є громадянами Румунії.

***Якщо Ви маєте документи, що підтверджують попереднє навчання***, що Ви закінчили до цього моменту, Ви маєте звернутися до [Національного центру визнання та еквівалентності дипломів CNRED](https://cnred.edu.ro/en/ukrainian-citizens).  Дана установа допомагає підтвердити Ваші дипломи, отримані раніше, що будуть необхідні для зарахування на інший цикл навчання.

***Якщо у Вас немає документів, що підтверджують Ваш статус студента***, Ви маєте право вступити на підставі заяви про власну відповідальність щодо попереднього навчання, але у кожному ВНЗ своя процедура оцінки зарахування для відновлення навчання. 

Крім того, перед закінченням навчання Ви повинні будете подати до румунського вищого навчального закладу дипломи, які дозволили Вам отримати доступ до циклу навчання, на який Ви були зараховані.


Детальна інформація на веб-сайті Міністерства освіти.