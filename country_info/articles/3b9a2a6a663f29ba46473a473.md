
Право на отримання **статусу тимчасового захисту в Болгарії** мають громадяни України, які проживали в Україні до 24 лютого 2022 р., а також члени їх сімей.


#### Тимчасовий захист надає:

- право на перебування на території Республіки Болгарія на визначений період (рік з можливістю продовження);

- право на працю та професійне навчання;

- право на освіту для учнів та право на доступ до дитячого садка для дітей віком до 6 років;
- право на допомогу для проживання та харчування в місцях проживання (мається на увазі діюча до 31 жовтня 2022 р. програма болгарського уряду з фінансування болгарських готелей, які в свою чергу забезпечують безкоштовне розселення українських біженців у себе та надання їм трьох-разового харчування);

- право на одноразову фінансову допомогу у розмірі 375 лев;
- право на соціальну допомогу;
 - право на медичну допомогу в надзвичайних ситуаціях.


<section type="warning" title="Як отримати рєєстраційну картку про отримання статусу тимчасового захисту">
Оформлення здійснюється при перетині кордону або у відділенні поліції за місцем отримання прихистку (проживання).
Сама процедура займає від 10 до 30 хвилин, але в деяких пунктах оформлення є черги, тому краще розраховувати на більший час. 
Тимчасовий захист надається негайно після звернення за його оформленням.
</section>