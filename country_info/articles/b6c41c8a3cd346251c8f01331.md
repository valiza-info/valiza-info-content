
##### Податки

Податки в країні достатньо високі.

Є спеціальна **податкова програма Non-Habitual Residents (NHR) передбачає сплату 20% від прибутку**, отриманого в Португалії та 0% з прибутку поза її межами. Проте, якщо Ви зареєстровані як підприємець в країні, це відноситься до першої категорії та 20% податку. Сплачується він не з усього прибутку, а за вирахуванням витрат на ведення діяльності (орієнтовно це не зі 100%, а з 75% прибутку).

Податкова декларація подається раз на рік (в період з квітня по липень) за попередній рік. Податок за попередній рік сплачується до кінця серпня наступного року.

<section type="note">

До програми NHR можна долучитися лише **з наступного звітного року після приїзду до країни, перший рік оплачується по ставці від 24 до 46% від прибутку**. Якщо надалі Ви не приєднуєтесь до програми Non-Habitual Residents, то і надалі сплачуватиме податок за загальною ставкою.
</section>

Окремо сплачується **внесок соціального страхування - 21,4%** (як і NHR, рахується не від всього прибутку, а з 75%). Подавати декларації з внеску до соціального страхування потрібно онлайн раз на квартал (три місяці). Отримана сума ділиться на третини та сплачується наступні 3 місяці рівними частинами.

Сайт соціального страхування - [seg-social](https://www.seg-social.pt/inicio).

</br>

При роботі на португальських замовників або компанії окремо сплачується ПДВ, але якщо послуги надаються закордон, то підприємець звільняється від сплати ПДВ. Якщо Ви належите до другої категорії, в податкову подається нульова декларація.


</br>

Сайт для ведення фінансового обліку та подачі декларацій - [portaldasfinancas](https://www.portaldasfinancas.gov.pt/at/html/index.html).

***

##### Реєстрація приватного підприємця

Податкова Португалії вважає, що переселенець стає податковим резидентом автоматично після отримання тимчасового захисту та податкового номера, маючи на увазі, що біженець проживатиме на території Португалії понад 183 дні.

Перебуваючи в Португалії менший термін, Ви ще не вважаєтесь податковим резидентом, і для реєстраціїї себе як приватного підприємця в країні Вам знадобиться представник, що вже є податковим резидентом. Податкова служба триматиме з Вами зв'язок через даного представника. Через 183 дні Ви також стаєте податковим резидентом та можете самостійно виключити свого представника (через онлайн-кабінет).

Для реєстрації в якості приватного підприємця **з документів знадобляться:**

- закордонний паспорт

- прописка (підходить українська) 

- NIF - португальський податковий номер (оформлюється через відділення податкової - Finances)

- номер рахунку в португальському банку.


Документи подаються через державний сайт [sef](https://offline.sef.pt/foraPT.html).


<section type="warning" title="Зауважте">

Стосовно зазначених процесів оформлення українці зазначають дуже тривале очікування на всіх етапах - від декількох місяців до півроку.

</section>

