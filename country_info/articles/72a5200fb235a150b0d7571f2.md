
Самостійно пересуватися по країні на орендованому транспорті потрібно дуже обережно: тайці їздять досить своєрідно. Через це на дорогах часто виникають небезпечні ситуації.

**На що звернути увагу:**

- в Таїланді лівосторонній рух;
- потрібні **міжнародні права** (для водіння мопеду потрібна категорія А); штраф за водіння без прав - 1000 бат;
- на відміну від України, якщо Вам моргають фарами - Вас не збираються пропускати;
- водії часто виїзджають на зустрічну смугу та несподівано маневрують.

Для оренди транспорту вік водія має бути **не менше ніж 21 рік**.

Для більшої впевненосності на дорогах Таїланду водіям рекомендується ознайомитися з правилами дорожнього руху в країні (як мінімум, варто переглянути знаки - багато з них відмінні від українських). 

Написи на знаках зазвичай дублюються англійською.

Не можна паркуватися біля бордюру, пофарбованого в червоний і білий колір.

***

**Сайти для оренди авто:**

- [rentalcars](https://www.rentalcars.com/uk/)

- [avisthailand](https://m.avisthailand.com/)

- [budget](https://budget.co.th/)

- [localrent](https://localrent.com/en/thailand/)

- [economybookings](https://www.economybookings.com/ru/prokat-avto/aziya/thailand).

Брати машину через сайти-агрегатори надійно, автомобілі нові та застраховані, проте ціна може бути вищою, ніж в вуличних фірмах на 30-50%.

***

Ціни на **оренду байків** приблизно однакові в усіх регіонах країни.

Якщо Ви орендуєте байк одразу на місяць, ціна в перерахунку за день може бути значно нижчою, ніж при подобовій аренді.

<section type="tip">

Вуличні фірми часто просять в якості застави паспорт. Краще не погоджуватись на такі умови, залишаючи лише ксерокопію документа та депозит. 
</section>

Взяти байк в оренду онлайн можна на сайті [bikesbooking](https://bikesbooking.com/en/search/?age=21&begin=2022-11-19T18%3A00%3A00.000Z&bikeTypes=2%2C1%2C3%2C4&country=222&dropOfCity=12919&end=2022-12-19T18%3A00%3A00.000Z&ordering=recommended&pickUpCity=12919&returnAtSameCity=true). Зазвичай залог при оренді онлайн менший, ніж при оренді в вуличних фірмах, але ціни на сам прокат вищі. 

На сайті [thaimotorent](https://thaimotorent.com/) можна знайти посилання на прокатні контори в різних провінціях Таїланду, а також почитати поради щодо оренди байків.

Завжди перевіряйте наявність страховки, особливо орендуючи байк на вулиці.

<section type="warning" title="Зверніть увагу">

Стандартні страховки від українських компаній (окрім ARX) зазвичай не покривають травми та випадки, отримані під час водіння байків (якщо страховим пакетом додатково не передбачена опція активного/екстремального відпочинку).

</section>

 