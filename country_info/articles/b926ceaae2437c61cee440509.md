
Якщо Ви плануєте працювати в Грузії, маючи контракт з іноземною компанією або займаючись фрілансом, Ви маєте зареєструватися в якості приватного підприємця.

***

##### Реєстрація в якості індивідуального підприємця

</br>

Жодних специфічних вимог до потенційного індивідуального підприємця в Грузії немає, але вимагається **наявність юридичної адреси у Грузії.** 

Якщо Ви не маєте власної нерухомості в країні, це може бути довірена особа, що її має або, якщо Ви винаймаєте житло, найчастіше орендодавці погоджуються підписати документ щодо оформлення на свою адресу. 

В такому разі Вам знадобиться згода власника об'єкта нерухомості або укладений і засвідчений у належному порядку договір про користування зазначеними об'єктами (договір про оренду).

***

Орган, що приймає заяви на реєстрацію підприємця, називається Будинком Юстиції. Сайт - [psh.gov](http://psh.gov.ge/).

<section>

Звернутися можна до будь-якої територіальної служби Будинку юстиції або до Агентства з розвитку державних послуг.
</section>

</br>

Окрім зазначених вище підтверджень наявності юридичної адреси в країні, з документів на цьому етапі вимагається лише **закордонний паспорт та його копія.** 

Заяву на місці оформлює оператор, що приймає документи. 
Розгляд займає декілька днів. На розсуд службовців, вони можуть запитати будь-які інші документи або інформацію, необхідні для ухвалення рішення.

**Оплатити збір** за реєстрацію можна також по місцю подання заяви.

<details>
<summary>Розцінки на реєстрацію з сайту Будинку Юстиції</summary>

Розгляд день подання заявки – 75 ларі

Протягом одного робочого дня – 26 ларі

Підтвердження підписів сторін на поданій для реєстрації угоді - 7 ларі

Підготовка виписки англійською мовою – 26 ларі
</details>

<section type="tip">

Документи оформлюються виключно грузинською мовою, тому якщо Ви її не розумієте, варто прийти з перекладачем, який допоможе прочитати їх перед підписанням.
</section>

***

##### Розмір податків

Після відвідання Будинка Юстиції та отримання позитивної відповіді, необхідно **відвідати податкову службу та зарєструвати діяльність**. Процес займає приблизно місяць.

Залежно від прибутку, діяльність класифікується як бізнес, малий бізнес та мікробізнес. До останнього належить діяльність з річним прибутком до 30 тисяч ларі (наразі це 11,1 тисяч доларів США). До цієї суми прибутку підприємець ***має право не сплачувати податки.***

<section type="note">

Більшість фрілансерів та працівників на міжнародні компанії належать до категорії малого бізнесу з прибутком від 30 до 500 тисяч ларі за рік. 
</section>

Такі підприємці повинні сплачувати:

- з доходом від 30 до 100 тисяч ларі на рік - 1% податку від прибутку

- з доходом від 100 до 500 тисяч ларі на рік - 1% податку від прибутку та 18% ПДВ. Є певні напрямки діяльності, **звільнені від сплати ПДВ**, зокрема IT-сектор (якщо така діяльність здійснюється на замовників поза країною).

До категорії бізнесу відносятся підприємці з прибутком більше 500 000 ларі на рік. Для них податкова ставка складає 3% від доходу.

<section type="warning" title="Зауважте">

Користуючись податковими пільгами в Грузії, потрібно відповідати критеріям податкового резидентства. Серед іншого це передбачає не покидати Грузію більше, ніж на 6 місяців.
</section>

***

##### Відкриття рахунка в банку

Що стосується відкриття рахунка в банку - через часті відмови для громадян інших країн, більшість підприємців заздалегідь винаймають місцевого бухгалтера для супроводу у відвіданні банку.

> багато відгуків про відмову у відкритті рахунка не резидентам саме в Bank of Georgia (даний банк має більш жорстку регуляцію та уникає ризиків з обслуговування потенційних фіктивних індивідуальних підприємств або ТОВ). 

Рахунок для приватних підприємців відкривається мультивалютний незалежно від банку.

***

##### Cплата податків

Податкову декларацію в Грузії потрібно подавати кожного місяця. Звіти подаються раз на місяць до 14 числа місяця, який слідує за звітним. 
Податок сплачується до 15 числа місяця з прибутку, отриманого попереднього місяця.

Подати декларацію та сплатити податок можна віддалено через онлайн-кабінет, проте через те, що це треба робити грузинською мовою, більшість делегують це місцевим бухгалтерам за невелику щомісячну плату.

<section type="danger">

Не закритий ФОП або проживання в Україні родичів, яким Ви регулярно надсилаєте кошти, є підставами для визначення Вас як податкового резидента України, навіть якщо Ви сплачуєте податки в іншій країні.
</section>