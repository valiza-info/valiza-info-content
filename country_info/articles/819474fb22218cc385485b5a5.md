Громадяни України, що отримали в Болгарії статус тимчасового захисту, мають право на отримання **одноразової соціальної допомоги у розмірі 375 лв на сім'ю (приблизно 190 євро)**.

<section type="note"> 
під поняттям сім'я в даному випадку маються на увазі мати, батько та неповнолітні діти. Всі інші родичі (наприклад, діти старше 18 років або бабусі/дідусі тощо) мають право подаватись на отримання виплати окремо, навіть якщо проживають однією родиною.
</section>

***

##### Як отримати допомогу:

1. Відкрити рахунок в болгарському банку (якщо Ви бажаєте ***отримати допомогу на карту***).

<section type="warning"title="Відкриття рахунку для отримання виплат">
Щоб оформити картку на отримання соц. виплат необхідно звернутися в банк та мати з собою: документ особи, з яким був здійснений в'їзд до Болгарії, 
документ про оформлення статусу тимчасового захисту та адресною карткою, український ідентифікаційний код. Всіх документів слід мати оригінал та копії.

Банки, що швидко відкривають рахунки українцям - РАЙФАЙЗЕН БАНК та БАНКА ДСК (ОТП БАНК)
</section>


2. ***Підготувати необхідні документи та заповнити бланки***:
- документ особи, з яким був здійснений в'їзд до Болгарії - оригінал та копія);
- документ про оформлення статусу тимчасового захисту в Болгарії - оригінал та копія (обох сторін);
- адресна картка (заповнений на фірмовому бланку реєстраційний лист, отримати який можна на ресепшені готелю, в якому Ви проживаєте) - оригінал та копія;
- спеціальна декларація на отримання фінансової допомоги (у відділенні соціальної служби за необхідності надають із заповненням документа).

  Документи краще підготувати заздалегідь, бо в управлінні їх часто не буває.

  *Завантажити бланк заяви-декларації на отримання одноразової допомоги можна тут:* https://asp.government.bg/bg/deynosti/sotsialno-podpomagane/sotsialni-pomoshti/

3. З повним переліком документів ***звернутися до Соціальної служби*** (адреси відділень можна знайти тут: https://asp.government.bg/bg/kontakti/teritorialni-strukturi/). 

   Соціальна служба працює з 09:00-17:00. Щогодини є перерва 15 хвилин.



<section type="warning" title="Отримання виплат готівкою">
Для отримання допомоги готівкою у поштовому відділенні, необхідно близько 15 числа наступного місяця після подання документів звернутися до вказаного відділення пошти та перевірити себе в списках на отримання виплати. Повідомлення про можливість зняття коштів також має прийти на вказаний Вами в заяві номер телефону. Для отримання виплати необхідно мати з собою документи особи, що Ви надавали в соціальній службі при оформленні допомоги.
</section>