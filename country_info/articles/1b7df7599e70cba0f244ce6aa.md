 
**Право на отримання фінансової допомоги надається** громадянам України або третіх країн, які залишили Україну через війну та які **пробули в Румунії щонайменше 7 днів**, а також ***відповідають будь-якому з наступних критеріїв***:
- сім’я, в якій один або кілька членів є інвалідами та/або людьми з тяжкими захворюваннями;
- одинокий батько (мати) без інших повнолітніх членів сім’ї (від 18 до 60 років);
- сім’я, яку очолює особа старше 60 років без інших повнолітніх членів сім’ї (від 18 до 60 років);
- сім’я з дитиною або декількома дітьми (до 18-ти років), включаючи дітей, які були розлучені зі своїми батьками або офіційними опікунами;
- сім’я з вагітною жінкою;
- самотні незаміжні жінки.


Одержувачі, які відповідають вимогам, отримають **568 лей (приблизно 115 євро) на людину в місяць**.

Фінансовa  допомога надається **один раз на місяць протягом трьох місяців**.



**Важливо:** якщо ви починаєте отримувати фінансову допомогу або вже отримували її протягом 3 місяців від інших організацій (гуманітарних або неурядових, агенцій ООН тощо), Ви **не маєте права на отримання фінансової допомоги від УВКБ ООН**. Це стосується випадків, коли сума отриманої допомоги становить 500 леїв (близько 100 євро) або більше на особу на місяць і допомога надається протягом щонайменше 3 місяців.

Також ***не мають права на отримання даної допомоги*** ті, хто звернувся з проханням про надання статусу біженця (НЕ тимчасовий захист) до Генеральної інспекції з питань імміграції, оскільки вони можуть отримати допомогу безпосередньо від Генеральної інспекції з питань імміграції (GII).


#### Прийом для реєстрації на отримання допомоги

Реєстрація для отримання даної фінансової допомоги є окремою від реєстрації на тимчасовий захист, яку проводить Генеральна імміграційна інспекція.

**Запит на прийом для реєстрації для отримання готівкової допомоги УВКБ ООН в Румунії можна зробити заповнивши [форму](https://enketo.unhcr.org/single/7iuP2pWb#_ga=2.39814627.1122391512.1664751443-1832003033.1664751443)**, після чого УВКБ ООН надішле вам SMS-повідомлення. 

>**На сім’ю потрібно подати лише 1 форму.**

>**Після заповнення форми може тривати до двох тижнів доки Ви отримаєте SMS із датою вашого прийому**
    

Отримавши запис на прийом, сім’ї та окремі особи йдуть до **спеціального пункту реєстрації** для отримання фінансової допомоги, якою керує УВКБ ООН, де вони надають інформацію та відбитки пальців для реєстрації в базі даних. 
У дітей віком від 5 років також знімають відбитки. 

Дізнатися про роботу центрів реєстрації можна за номером **+40730295548**.

**Приходити на прийом необхідно з усіма членами сім’ї**, для кожного з яких необхідно принести будь-який з наведених нижче **документів для ідентифікації особи**:
- закордонний паспорт;
- будь-який документ, який посвідчує Ваш український податковий номер;
- дозвіл на тимчасовий захист;
- внутрішній паспорт;
- національне посвідчення особи.

> якщо немає будь-якого з вищезазначених документів, принесіть будь-який інший документ, який може підтвердити особу кожного члена сім’ї

> можна показати документи, які недоступні фізично, через ***мобільний додаток Дія.***

Ви також повинні мати з собою будь-який **документ, який підтверджує дату вашого в’їзду в Румунію.**

>Не забудьте взяти з собою свій **працюючий румунський номер мобільного телефону або український номер телефону, який знаходиться в роумінгу** (тобто приймає смс, НЕ вайбер). Не можна ділитися номерами телефонів між різними сім’ями.

**Усі члени сім’ї, які мають право на отримання допомоги, включаючи дітей, повинні особисто прийти до пункту реєстрації**. 

Діти в Румунії без батьків чи законного опікуна, але під опікою дорослого родича, повинні супроводжуватися цим родичем і вважатимуться однією сім’єю під час реєстрації в програмі грошової допомоги.

Діти віком до 18 років, які перебувають у Румунії без батьків чи членів сім’ї та не мають нікого для супроводження їх під час реєстрації, повинні зв’язатися зі своїм соціальним працівником чи законним представником або звернутися за консультацією до УВКБ ООН за номерами 021 201 7873/+40 723 653651.

#### Отримання допомоги

Протягом 7 днів після реєстрації Ви зможете отримати фінансову допомогу одним з наступних способів:

- грошовий переказ на **румунську банківську картку**;
- отримання **смс з унікальним кодом, за допомогою якого можна забрати готівку в спеціальних пунктах видачі** (протягом 7 днів після отримання смс, Ви повинні підійти до будь–якого відділення банку і забрати готівку; при собі необхідно **мати документ, що посвідчує особу**).

Через 1 місяць Ви отримаєте чергову виплату із такою ж сумою, згідно з обраним раніше способом отримання (готівкою у банку або переказ на картку). Допомога буде надходити раз на місяць протягом 3 місяців. 

Якщо Ви змінили свій телефон або втратили унікальний код, Вам необхідно повернутися до пункту реєстрації з документами, що посвідчують особу.