Громадянам України може бути наданий дозвіл на перебування у Боснії та Герцоговині строком ***до 6 місяців*** з гуманітарних міркувань. 

<section type="note">

Необхідною умовою ***є здатність самостійно забезпечити себе упродовж всього перебування*** (житло, харчування, медикаменти тощо). 
</section>

Для гарантування знадобляться готівкові кошти у конвертованій валюті, банківські картки, які дозволяють отримувати кошти на рахунок або зареєстровані у Боснії та Герцоговині особи, що зобов’язуються покривати Ваші витрати.

Також для отримання дозволу на тимчасове перебування вимагається ***наявність підстав***.

<details>
<summary>Наприклад</summary>

- возз’єднання сім’ї;
- отримання освіти;
- робота (з дозволом або без);
- право власності на нерухоме майно за наявності діючого зв’язку з Боснією  та Герцоговиною;
-  гуманітарні та інші поважні причини.
</details>

***

**Продовження терміну тимчасового перебування** здійснюється на *тих самих підставах*, на яких було надано дозвіл.

Перша заява на отримання дозволу на тимчасове проживання на загальних підставах подається через компетентне посольство або консульство Боснії та Герцоговини. 

Як виняток, перша заява може бути подана до відповідного територіального підрозділу [cлужби в справах іноземців](https://cutt.ly/nA5k6N9) щонайменше за 15 днів до закінчення права на безвізове перебування або терміну дії візи.

 Це ж правило діє у випадку продовження терміну перебування.