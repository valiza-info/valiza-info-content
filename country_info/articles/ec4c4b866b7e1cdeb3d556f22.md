В рамках програми місцеві мешканці, які приймають громадян України, отримують щомісячні виплати з бюджетних грошей за надане житло та харчування:

- житло - 50 лей за особу на добу,

- харчування - 20 лей на людину на добу.

Для юридичних осіб накшталт готелів компенсація становить 100 леїв за особу, але не більше 230 леїв за номер на добу.


> у разі проживання громадян України в **готелях або інших туристичних об'єктах Румунії**, необхідно виконати формальності реєстрації в адміністрації відповідного місця, яка протягом 24 годин повідомить необхідні дані до компетентного територіального органу - поліції. 

> Якщо житлову площу на території Румунії Вам надає ***приватна особа***, вона зобов'язана повідомити про це компетентний територіальний орган поліції протягом 3 днів з дати надання прийому. Невиконання цього зобов'язання є правопорушенням та карається штрафом у розмірі від 100 до 500 леїв.

> В якості альтернативи реєстрації в поліції надання прийому існує можливість реєстрації на порталі Генеральної інспекції з імміграції - https://portaligi.mai.gov.ro/inregistrarestraini/.


#### Хто може отримати безкоштовне житло за програмою 50+20?
Скористатися процедурою надання безкоштовного житла за програмою 50+20 може особа, що відповідає наступним умовам:

- проживала, проживає чи має право на постійне проживання в Україні (у даному випадку йдеться про іноземців з ВНП в Україні);

- залишила територію України після 24.02.2022р. або більше не може повернутися в Україну через кризу, викликану війною;

- може надати документ, що засвідчує особу, або будь-яким іншим способом підтвердити місце постійного проживання на території України.

> Статус тимчасового захисту або статус біженця не є необхідною вимогою. Скористатися програмою можуть усі українці, які прибули до країни у пошуках притулку, незалежно від статусу перебування.

