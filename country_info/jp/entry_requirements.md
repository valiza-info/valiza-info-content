#### Віза

Для в'їзду в Японію українцям **необхідна віза.**

Туристичну візу можна отримати на перебування в Японії протягом 15 або 30 днів.

<section type="note">

Українці, що планують евакуацію та мають родичів чи знайомих на території Японії, можуть звернутися у спрощеному порядку за візами для в’їзду до Японії. 

Така віза видається на термін перебування до 90 днів.
</section>

<section>
Отримати візу в Україні наразі неможливо, треба звертатися до консульств Японії в сусідніх країнах. 
</section>

</br>

Більш детально про типи віз та виїзд до Японії можна прочитати [за посиланням](https://www.ua.emb-japan.go.jp/itpr_uk/ua_visa.html).

***

Для подальшого продовження терміну перебування по візі за запрошенням необхідно протягом 90 днів з дати в'їзду звернутися до імміграційної служби Японії.

Ваш статус буде змінено з "короткострокового перебування” на “особливі види діяльності”, що надасть доступ до ринку праці.

Імміграційна служба Міністерства юстиції Японії відкрила спеціальну [веб-сторінку](https://www.moj.go.jp/isa/support/fresc/ukraine_support.html) для тимчасово переміщених громадян України.


</br>

***
#### COVID-19

Для посадки на літак та подальшого перетину кордону Японії необхідно надати ***негативний результат ПЦР-тесту*** затвердженого зразка, виконаний у клініках-партнерах Посольства Японії у країні отримання візи, або дійсний ***сертифікат про щеплення 3 дозами вакцин***, визнаних у Японії.

З переліком визнаних вакцин та вимогами до тестів та сертифікату можна ознайомитись [за посиланням](https://www.mhlw.go.jp/stf/covid-19/border_vaccine.html) або [на сайті](https://www.mofa.go.jp/ca/fna/page24e_000317.html) міністерства закордонних справ Японії.