
Загальний рівень розвитку медицини співпадає з українським. В країні діє страхова система медицини. 

Державне фінансування медичних послуг поширюється виключно на громадян Грузії, тому **рекомендується мати страховку на термін перебування в країні.**

<details>
<summary>для чого потрібна страховка</summary>

Наявність полісу надає можливість безкоштовно відвідувати визначений перелік закладів та лікарів загальної практики, а також скоротити витрати на візити до вузькопрофільних спеціалістів або специфічні процедури у декілька разів. До того ж, страховка часто покриває вартість необхідних ліків. При виклику швидкої допомоги Вас також запитають наявність страховки, якщо Ви її маєте - повезуть у той заклад, з яким співпрацює страхова.

Вартість страхових послуг від місцевих компаній невисока - приблизно від 8-10 доларів США на місяць.

<section>

Без наявності медичної страховки будь-який прийом лікаря є платним, проте ціна все одно нижча у порівнянні з більшістю країн. Середня вартість консультації лікаря загальної практики обійдеться в 20 ларі (7,5 доларів США).
</section>


</details>

***

**Компанії, що пропонують послуги медичного страхування в Грузії:**

- [unison](https://unison.ge/en)

- [alpha](https://www.alpha.ge/en)

- [mygpi](https://mygpi.ge/)

- [euroins](https://euroins.ge/)

<section type="note">

[einsurance](http://einsurance.ge/) - сайт-агрегатор, де можна ***порівняти*** пропозиції по страхуванню від різних страхових компаній країни.
</section>