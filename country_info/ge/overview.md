Загалом Грузія вважається безпечною країною з низьким рівнем злочинності.
Обережним варто бути на дорогах - стиль їзди місцевих доволі швидкий та різкий, також майже не прийнято пропускати пішоходів.

При достатньо невисокому рівні життя, грузини проявляють гостинність та доброзичливість до всіх гостей країни, до них сміливо можно звернутися за допомогою.

Грузинська мова вважається складною та має власний алфавіт. Молодь зазвичай знає англійську на середньому рівні, а старше покоління російську. Майже всі місцеві сайти також перекладено цими мовами.

> часто навіть ті грузини, що знають та розуміють російську, принципово не розмовляють нею. 

Через велику кількість росіян (особливо це стосується Батумі) - всіх російськомовних людей сприймають за них. При спілкуванні з місцевими треба наголошувати, що Ви з України, тоді Вам з радістю допоможуть. 

