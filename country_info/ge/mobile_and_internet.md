
Міжнародний телефонний код Грузії: **+995**.


**Sim-картку можна придбати** за 7-10 ларі в представництвах мобільних операторів, кіосках, аеропортах, великих ТЦ тощо. Іноді картки безкоштовно пропонують біля вокзалів чи в туристичних місцях.

**Поповнити рахунок** можливо через скретч-карти, спеціальні pay boxes (приймають лише ларі) чи в мобільних додатках.

<section>

Sim-картки в Грузії багаторазові (вони перестають бути активними, якщо абонент три місяці не користується та не поповнює рахунок), тому іноді до Вас телефонувати, насправді шукаючи колишнього власника картки.
</section>

***

Основні оператори країни - **Magticom, Silknet** та Beeline.

[Silknet](https://silknet.com/) (колишній Geocell) - пропонує ***тиждень безлімітного інтернету за 9 ларі*** (близько 3 доларів), а ***місяць - за 32 ларі*** (12 доларів США). Покриття є по всій країні, навіть у гірських районах, проте не всюди стабільне. З початку війни Silknet зробив дзвінки до України безкоштовними.


[Magticom](https://www.magticom.ge/ru/mobile/tariffs/mobile-internet-packages) - має декілька зручних пакетів, проте ціни вищі у порівнні з Silknet. ***Пакет з безлімітними дзвінками, смс та безлімітним інтернетом на місяць наразі пропонується за 60 ларі*** (24 долари США), пакет лише з 20 ГБ інтернету на місяць - за 30 ларі (12 доларів США). Іноді на пакети інтернету в Magticom діють акційні пропозиції, тоді ціни майже вдвічі нижчі. Вартість хвилини дзвінка в Україну складає 1,20 ларі (0,45 доларів США).



> За відгуками користувачів, Magticom надає більш високу відносно інших операторів якість покриття 4G/LTE. Підходить тим, кому потрібен якісний інтернет для роботи або тим, хто планує відвідувати віддалені місця країни. 

</br>


<section type="warning" title="Зверніть увагу">

Пакети інтернету зазвичай потрібно активувати окремо, якщо цього не зробити, будуть зніматися кошти за користування поза пакетом.
</section>

***

В усіх центральних районах Тбілісі wi-fi безкоштовний.