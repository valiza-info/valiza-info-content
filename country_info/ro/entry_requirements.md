### Віза
У всіх країнах Євросоюзу особи, які мають українське громадянство, можуть перебувати на законних підставах **до 90 днів без візи**. Якщо ви плануєте залишитись на більш тривалий термін, вам необхідно оформити Temporary Protection.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.

В’їзд до Румунії зі статусом короткочасного перебування можливий **як з наявністю біометричного, так і звичайного закордонного паспорту**.

Окрім в’їзду з правом короткочасного перебування ви можете **в’їхати як шукач притулку**. Також цим правом можна скористатися ***за відсутності у Вас документів***, попросивши притулку на кордоні.

При наявності паспорта, подати заяву про пошук притулку у Румунії можливо буде пізніше.

***З питань в’їзду до Румунії ви можете зателефонувати до Національної ради у справах біженців (CNRR) за номером +40 730 073 170.***

У пунктах перетину кордонів є організації, які допомагають їжею та інформацією.

#### Перетин кордону особам до 18 років 
Рекомендується мати при собі посвідчення особи неповнолітнього або свідоцтво про народження.

При в'їзді дитини з одним з батьків, не потрібен дозвіл другого.



### COVID-19
У зв’язку з російською військовою агресією проти України до громадян України, які прибувають з території нашої держави до Румунії, усі вимоги в контексті COVID-19 скасовано.

Якщо закінчився строк дії закордонного паспорту, можна продовжити його в посольстві України в Румунії.


