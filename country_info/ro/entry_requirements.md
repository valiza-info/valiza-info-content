#### Віза

Діють [загальні умови в'їзду в країни Євросоюзу](/article/73ed692655a69928f4fbd4601), окрім того, що в'їзд до Румунії не вважається в'їздом до Шенґенської зони і не враховується в загальну кількість днів, проведених у Шенгені, а рахується окремо. 

>Тобто, якщо Ви провели в Румунії 90 днів, Ви все одно можете в'їхати по безвізу в країни Шенгену та використати там 90 днів по безвізу та навпаки.

Наразі припинено пропуск через румунський кордон громадян України без біометричного паспорту.

Діти повинні мати закордонний паспорт або бути вписаними в паспорт одного з батьків.

В'їзд по свідоцтву про народження поки що допустимий, але незабаром це планують зупинити.

<section type="danger">

Діти до 18 років, які їдуть до Румунії без прямого батька - повинні мати супроводжуючого з довіреністю.
</section>

Окрім в’їзду з правом короткочасного перебування ви можете **в’їхати як шукач притулку**. Також цим правом можна скористатися ***за відсутності у Вас документів***, попросивши притулку на кордоні.

При наявності паспорта, подати заяву про пошук притулку у Румунії можливо буде пізніше.

З питань в’їзду до Румунії ви можете зателефонувати до Національної ради у справах біженців (CNRR) за номером ***+40 730 073 170.***

У пунктах перетину кордонів є організації, які допомагають їжею та інформацією.

Для в'їзду з неповнолітніми дітьми без закордонного паспорту рекомендується мати хоча б свідоцтво про народження.

При в'їзді дитини з одним з батьків, не потрібен дозвіл другого.

</br>

***

#### COVID-19

**Немає обмежень.**




