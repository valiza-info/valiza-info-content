Діюча валюта в Румунії – румунський лей (RON). 

1 лей дорівнює приблизно 0,2 євро. 1 лей поділяється на 100 бані (ban, множина: bani). 

#### Відкриття рахунку в румунських банках та користування українською карткою


<details>
<summary>BCR</summary>

Послуги для громадян України:
- відкриття рахунку без плати за обслуговування;
- перекази без комісій всередині банку та між іншими банками в Україні;
- безкоштовне зняття готівки з карток українських банків у банкоматах мережі;
- обмін гривні на румунські леї  (в межах до 1000 RON обмін проходитиме без курсової маржі банку за курсом національного банку);
- безкоштовний випуск карток у валюті (долари США та євро);
- відсутність комісій за конвертацію валюти під час оплати карткою в іншій валюті.

В BCR найвигідніші умови для здійснення валютних операцій.

Детальну інформацію можна знайти на сайті [BCR](https://www.bcr.ro/ro/persoane-fizice).

Якщо Вам потрібна допомога у фінансово-банківських послугах, є можливість отримати консультацію для громадян України по телефону 0373514244 або написавши на suport.linia1@bcr.ro.

</details>

<details>
<summary>Raiffeisen Bank</summary>


*Відкриття рахунку у леях:*

- відкриття рахунку без оплати за його обслуговування та безкоштовна видача картки;

- зняття готівки в банкоматах Румунії та ЄС без комісії;

- можливість отримання грошей через Western Union.

 [Карта розташування банкоматів та відділень Raiffeisen](https://www.raiffeisen.ro/retea/).

Якщо є *український рахунок у Raiffeisen Bank*, здійснення платежів через POS-термінали банку та зняття готівки в банкоматі в межах ліміту буде безкоштовним. 
</details>

<details>
<summary>BRD</summary>

Банк пропонує
- безкоштовне відкриття рахунків для громадян України у леях або євро без плати за обслуговування;

- для рахунків в леях - безкоштовні внутрішньобанківські та міжбанківські платежі, а також зняття готівки в банкоматах BRD;

 - для рахунків в євро - необмежене зняття готівки в леях в банкоматах мережі BRD, 3 безкоштовні зняття готівки в місяць в євро, необмежена кількість внутрішньо- та міжбанківських надходжень в євро.

 Детальніше на [сайті BRD](https://www.brd.ro/en/SolidUArity-ua).

</details>

<details>
<summary>Banca Transilvania</summary>

- відкриття рахунку без плати за його обслуговування;

- безкоштовне зняття готівки в банкоматах Banca Transilvania;

- можливість використання *української картки* в банках мережі з лімітами, які встановлює банк-емітент та ЦБ України без додаткових комісій.

Колл-центр українською мовою: +40 264 308 005 (08:00 – 20:00 в будні дні).

Сайт [Banca Transilvania](https://ukr.bancatransilvania.ro/bt-pentru-ucraineni).

</details>

<details>
<summary>Revolut Bank</summary> 

Для громадян України є можливість відкрити рахунок та пов'язати його з гривневою карткою.
</details>

#### Обмін валют

Для громадян України є можливість обміну гривні на леї у BCR (Румунському комерційному банку) за курсом Нацбанку на суму до 1 000 леїв (приблизно 7 400 грн) на особу.

На прикордонних територіях працюють 11 відділень BCR, готових забезпечити потребу у додатковій готівці у режимі 24/7. Адреси та телефони філіалів можна переглянути [тут](https://cdn0.erstegroup.com/content/dam/ro/bcr/www_bcr_ro/stand-with-ukraine/StandWithUkraine-BCR-UA.pdf).

 Якщо у вас із собою багато готівки у гривнях, то можна спробувати покласти їх на гривневий рахунок у BCR.  