Міжнародний телефонний код для дзвінків до Португалії: +351.

Три основні мобільні оператори: TMN (код 96), Vodafone (91) та Optimus (93).

Вартість sim-картки - від 10 євро, придбати її можна в спеціальних салонах або в великих супермаркетах. Мобільний інтернет обійдеться від 15 євро на місяць.

Необхідно обирати пакет з передплатою (pré-pagos), паспорт для оформлення зазвичай не питають.

У місці придбання картки можна попросити обрізати її до micro або nano-sim та попросити допомогти з активацією та типом тарифу. Розкажіть, який обсяг інтернету або дзвінків потрібен, щоб Вам підібрали комфортний варіант.

Поповнити рахунок можна в точках продажу sim-карт, Worten (мережа магазинів побутової техніки, що є майже в кожному ТЦ) або через місцеву платіжну систему Multibanco.

***

##### Wi-Fi

Безкоштовний Wi-Fi зустрічається в країні повсюдно та є не лише в готелях та торгових комплексах, а й в поштових відділеннях, аеропортах, на вокзалах та інших громадських місцях. В Лісабоні точки доступу обладнані навіть в парках та на деяких пляжах.


