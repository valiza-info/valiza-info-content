Міжнародний телефонний код для дзвінків до Португалії: **+351**.

Якість зв'язку та покриття однаково висока в усіх місцевих операторів, тому вибір варто здійснювати на основі доступності та підходящості для Вас умов тарифного плану.

Детальна інформація стосовно пропозицій португальських операторів зв'язку знаходиться в статті: **[Порівняння основних мобільних операторів Португалії та їх пакетних пропозицій](/article/bb098dddd97cc42ebc8dadfc7).**


***

##### Придбання та поповнення sim-картки

Стартовий пакет краще обирати **з передплатою (pré-pagos)**. Контрактні тарифи рекомендується не підключати, особливо варто уникати контракту з поміткою «Fidelização». Частіше за все це означає, що Ви будете пов'язані жорсткими умовами з певним мобільним оператором без можливості дострокового переривання.

Середня вартість sim-карток з передплатою - **від 10 євро**. Окрім спеціальних салонів операторів придбати їх можна в торгових центрах, на пошті, в газетних кіосках, на касах супермаркетів тощо. Паспорт для оформлення зазвичай не питають.

В місці придбання картки можна попросити обрізати її до micro або nano-sim.

**Поповнити рахунок** можна в точках продажу sim-карт, а також у  Worten (мережа магазинів побутової техніки, що є майже в кожному ТЦ) або через місцеву платіжну систему Multibanco.

***

##### Wi-Fi

Безкоштовний Wi-Fi зустрічається в країні повсюдно та є не лише в готелях та торгових комплексах, а й в поштових відділеннях, аеропортах, на вокзалах та інших громадських місцях. В Лісабоні точки доступу обладнані навіть в парках та на деяких пляжах.

