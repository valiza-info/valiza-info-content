

##### Обмін валют

Курс обміну та комісія за нього в різних установах та банках може відрізнятися досить суттєво. Деякі з них можуть не брати комісію з невеликих сум (зазвичай якщо мова йде про операції до 30 євро).

Хороший курс для обміну в аеропорту Лісабону (вигідніший сам курс та нижча комісія за обмін, ніж в банку або обмінниках). Це стосується й інших міжнародних аеропортів країни.

**Банки** зазвичай працюють в будні дні з 08:30 до 15:00. Невелика кількість відділень в Лісабоні працюють до 18:00. У вихідні банки не працюють, але зняти кошти чи провести операції можна через банкомати.

<section>

В Португалії **не прийнято використовувати купюри з великим номіналом**, навіть 50 євро можуть прийняти не всюди. Купюри номіналом від 100 євро підійдуть лише для оплати у великих торгових центрах.
</section>


***

##### Банкомати

Банкомати (Multibanco) є у більшості великих супермаркетів та торгових центрів. Зазвичай вони мають інструкції англійською мовою.

<section>

Клієнти будь-якого португальського банку мають можливість зняти готівку у будь-якому банкоматі Multibanco без комісії. 
</section>

</br>

За **зняття коштів з українською картки** комісії частіше за все немає, проте її можуть брати українські банки.

Максимально за один раз можна зняти 200 євро, а за добу – 400 євро.

***

##### Розрахунки карткою

Розрахуватися карткою можна практично всюди, навіть в зовсім маленьких містечках. Проте, на невеликих автобусних станціях, дрібних кафе можуть **відмовити в прийнятті міжнародної карти** (MasterCard, American Express і Visa), надаючи перевагу карткам по внутрішній платіжній системі [Multibanco](https://www.multibanco.pt/).

Сервіс миттєвих переказів з карткою португальського банку - [mbway](https://www.mbway.pt/).

В деяких точках є ліміт на оплату карткою: безготівковий розрахунок можна здійснити лише за умови придбання товарів на певну суму (зазвичай мінімум це 5 євро).

***

##### Відкриття рахунка

Наразі немає спеціальних опцій для українців, які б дозволяли швидко відкрити рахунок та отримати картку в банку Португалії. 

Для відкриття рахунка окрім паспорта знадобиться **український податковий номер та підтверждення прибутків** - податкові декларації, довідка про доходи тощо.

Шанси пришвидшити процес є, якщо раніше Ви офіційно співпрацювали з європейськими компаніями або мали ФОП в Україні та можете надати відповідні документи.

Українці, що мали/мають рахунки в банках Португалії, зазначають про проблему - часто банки можуть закрити рахунок на власний розсуд без попередження клієнта та пояснення причин.

<section type="warning" title="Зауважте">

Комісії португальських банків за всі операції та просто користування рахунком значно вищі у порівнянні з українськими банками.
</section>

**Основні банки Португалії:**

- [millenniumbcp](https://ind.millenniumbcp.pt/pt/particulares/Pages/Welcome.aspx)

- [Caixa Geral de Depósitos](https://www.cgd.pt/Particulares/Pages/Particulares_v2.aspx)

- [Banco Santander Totta](https://www.santander.pt/)

- [novobanco](https://www.novobanco.pt/)

- [Banco BPI](https://www.bancobpi.pt/en/retail).

***

Також читайте: [Сплата податків та процес реєстрації приватного підприємця в Португалії](/article/b6c41c8a3cd346251c8f01331).