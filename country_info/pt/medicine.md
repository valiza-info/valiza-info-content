В країні високий рівень медицини.

Проте, в Португалії вона дорожча навіть в порівнянні з іншими європейськими країнами. Прийом лікаря загальної практики коштує близько 50 євро. 

Українці з тимчасовим захистом отримують доступ до державної медицини. Щоб обійти поширені тут черги та зменшити очікування прийому лікаря, зазвичай звертаються за допомогою до приватної медицини. Уникнути великих витрат в такому випадку допоможе страховка.

<section type="tip">

Найкраще комбінувати обидва варіанти: зареєструватись у Національній системі охорони здоров'я (SNS) та оформити приватний медичний поліс.
</section>

Реєстрацію в системі SNS (можна здійснити після отримання NIF) [за цим посиланням](https://www.sns.gov.pt/). Після реєстрації Вам буде надано Número de Utente (NU) - свій ідентифікаційний номер в системі.

Щоб отримати доступ доступ до послуг сімейного лікаря за районом проживання, після реєстрації в SNS треба відвідати місцевий центр громадського здоров'я в конкретному районі.

Одна з найбільших страхових компаній Португалії, яка пропонує медичне страхування для експатів - [Allianz Care](https://www.allianzcare.com/en/support/health-and-wellness/national-healthcare-systems/healthcare-in-portugal.html).

Вартість полісу залежить від віку та ступеню покриття. В середньому це 30-50 євро на місяць.

<section>

В приватні клініки частіше звертаються з діагностичною метою, для консультацій та лікування не дуже серйозних проблем зі здоров'ям. У критичних випадках та за необхідності оперативного втручання всіх пацієнтів направляють до державних установ.
</section>

</br>

Невідкладна допомога доступна незалежно від статусу проживання або страховки. Однак, як тільки стан пацієнта стабілізується, потрібно пред'явити підтвердження статусу проживання або медичну страховку, щоб покрити витрати.

> За відгуками від українців, навіть викликавши швидку допомогу та з наявністю гострого болю, прийому лікаря доводиться чекати 2-4 години.

***

##### Аптеки

Аптеки в Португалії називаються Farmacia та позначаються зеленим хрестом. В кожному місті є чергові аптеки, які працюють вночі. Більшість фармацептів говорять англійською.

Основні медикаменти, що виписує лікар, можуть бути надані безкоштовно або частково субсидуються. Другорядні ліки зазвичай коштують дорого.