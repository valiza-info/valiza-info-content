В країні високий рівень медицини.

Невідкладна допомога доступна незалежно від статусу проживання або страховки. Однак, як тільки стан пацієнта стабілізується, потрібно пред'явити підтвердження статусу проживання або медичну страховку, щоб покрити витрати.

> За відгуками від українців, навіть викликавши швидку допомогу та з наявністю гострого болю, прийому лікаря доводиться чекати 2-4 години. 

Обійти черги та зменшити очікування прийому лікаря та проведення необхідних процедур можна за допомогою приватної медицини. Проте, в Португалії вона дорожча навіть в порівнянні з іншими європейськими країнами. Прийом лікаря загальної практики коштує близько 50 євро. Варто мати страховку.

Одна з найбільших страхових компаній Португалії, яка пропонує медичне страхування для експатів - [Allianz Care](https://www.allianzcare.com/en/support/health-and-wellness/national-healthcare-systems/healthcare-in-portugal.html).

Вартість полісу залежить від віку та ступеню покриття. В середньому це 30-50 євро на місяць.

Аптеки в Португалії називаються Farmacia та позначаються зеленим хрестом. В кожному місті є чергові аптеки, які працюють вночі. Більшість фармацептів говорять англійською.

Основні медикаменти, що виписує лікар, можуть бути надані безкоштовно або частково субсидуються. Другорядні ліки зазвичай коштують дорого.