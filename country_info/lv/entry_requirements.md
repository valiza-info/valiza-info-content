### Віза
У всіх країнах Євросоюзу особи, які мають українське громадянство, можуть перебувати на законних підставах **до 90 днів без візи**. Якщо ви плануєте залишитись на більш тривалий термін, вам необхідно оформити Temporary Protection.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.

Прибуття в Латвію через пункти пропуску (зовнішній кордон, аеропорт):
* для осіб, які мають біометричні паспорти, буде здійснюватися прикордонний контроль. Візи будуть видаватися особам з іншими проїзними документами та без дійсної шенгенської візи.
* Якщо особа прибуває без проїзних документів, її особу підтвердять у співпраці з компетентними органами України.

Інформацію про перетин латвійського кордону можливо отримати цілодобово та без вихідних за телефоном: +371 27380380;   
>Цілодобовий телефон для інформації по послугам і підтримці в Ризі: +371 80000 800.
### COVID-19
Вирушаючи до Латвії, будь ласка, майте при собі діючі проїзні документи, якщо це можливо.

Проте відсутність проїзних або медичних документів (довідки про щеплення, тест на COVID-19) не стане перешкодою для в’їзду на територію Латвії для громадян України.