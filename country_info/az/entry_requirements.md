### Віза
В Азербайджані особи, які мають українське громадянство, можуть перебувати **до 90 днів** на законних підставах. Для в'їзду **віза не знадобиться**.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.
### COVID-19
14.04.2022 року Уряд Азербайджану прийняв постанову №152 відповідно до якої:
– скасовано вимогу надання сертифікату про негативний результат ПЛР-тесту, для в’їзду в Азербайджанську Республіку, а також під час переміщення внутрішніми рейсами.
>З 15 квітня пасажирам, які прямують рейсовим автобусним маршрутом Баку-Нахічевань-Баку, що проходить через територію Ісламської Республіки Іран, не потрібно буде надавати документ, що підтверджує негативний результат ПЛР-тесту на COVID-19.

Нагадуємо, що відповідно до розпорядження Кабінету Міністрів Азербайджанської Республіки №9 від 13.01.2022 Україну внесено до переліку країн, громадяни яких без карантинних обмежень можуть в’їжджати  повітряним транспортом на територію Азербайджанської Республіки за наявності: дійсного закордонного паспорта; документу, що підтверджує проходження повного курсу вакцинації (дві дози (одна доза у разі щеплення вакциною Johnson&Johnson та Sputnik Light);

Водночас, для іноземців, у тому числі, громадян України відповідно до рішення Оперативного штабу Кабінету міністрів Азербайджанської Республіки від 05.04.2020 продовжує діяти заборона щодо перетину сухопутних кордонів  Азербайджанської Республіки наземним транспортом.