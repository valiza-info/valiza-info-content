

Жителі Туреччини в своїй більшості розуміють, що іноземці не мають значних знань турецької культури і тому досить толерантні і готові пробачити навіть грубі помилки. 

Тим не менш, є певні правила, яких краще дотримуватись і певні речі, яких краще уникати, щоб не викликати несхвалення:


<details>
<summary>
політика</summary> Турки — великі націоналісти. Слід уникати будь-яких критичних висловлювань щодо їхньої країни, республіки та Ататюрка. Не згадуйте вірменський геноцид, курдський сепаратизм та проблему Кіпру.

Не показуйте неповаги до державної символіки Туреччини — герба та прапора (навіть якщо цей прапор зображений лише на сувенірній футболці).
</details>

<details>
<summary>
релігія</summary>
Туреччина — переважно ісламська, хоч і світська за конституцією країна. Більшість жителів дотримуються ліберальних поглядів на іслам, проте не варто ображати чи висміювати їх традиції. Не висловлюйте невдоволення закликом до молитви, який лунає з мінаретів п'ять разів на день.
</details>

<details>
<summary>
соціальні табу та правила етикету</summary> Не намагайтеся вітатися за руку з побожними мусульманами (визначити їх можна по бороді та головному убору), і з жінками, якщо вони перші не протягнуть Вам руку. Не трясіть руку при рукостисканні.

Неприпустимі також надто активні жести руками. 

<section type="danger">

Особливо образливим вважається жест ОК - їм тут позначають гомосексуалістів. Уникайте також клацання язиком. Кукіш сприймається також як образливий жест.
</section>
</details>

<details>
<summary>
гроші</summary>

Неприпустимим є зневажливе ставлення до турецьких грошей - монет і купюр, оскільки на них зображений Мустафа Кемаль Ататюрк, а отже неповажне ставлення до грошей прирівнюється до неповажного ставлення до Ататюрка. 
</details>
