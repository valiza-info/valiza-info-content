
#### Що необхідно знати про медицину в Туреччині:

- рівень медичного обслуговування у Туреччині дуже високий: як в приватних, так і в державних лікарнях новий ремонт, сучасні меблі, чистота та хороший сервіс;

- вартість медичних послуг в Туреччині набагато нижча, ніж в Європі;

- в стаціонарі в Туреччині пацієнтів тримають мінімально можливий термін;

- для іноземців, що не мають в Туреччині посвідки на проживання, ціна на медичні послуги вища, ніж для місцевих жителів (це не залежить від виду страхування), але лікування все одно виходить дешевшим, ніж в ЄС або США;

- "дякувати" лікарю окремо не заведено;

- в Туреччині немає підробок ліків, а ціни на більшість медикаментів нижче, ніж в Україні.

***

Іноземці, які мешкають у Туреччині менше року, оформлюють **поліс добровільного медичного страхування**.

Його поліс покриває послуги приватних клінік, ***з якими страхова компанія має договір***. До того ж, добровільне страхування дозволяє лікуватися в більш комфортних умовах, наприклад, не чекати два тижні черги на прийом у державній клініці. 

Також він знадобиться для оформлення виду на проживання чи громадянства Туреччини.

<section type="warning" title="Зверніть увагу">

Поліс добровільного медичного страхування не покриває лікування хронічних захворювань та онкології.
</section>

Орієнтовна вартість такого полісу - **150 доларів на рік**. 

<section>
Як правило, мінімальна страховка покриває 40—60% вартості амбулаторного лікування та до 100% лікування у стаціонарі. 
</section>

</br>

Страховка поширюється на всю сім'ю: дружина та дітей віком до 18 років.

***

**Іноземці, які мають посвідку на проживання**, як і громадяни Туреччини, зобов'язані оформити **обов'язкову страховку**. Її вартість залежить від обраної страхової компанії та віку. Ціни починаються від 75 доларів за оформлення полісу на рік.

<section type="note">

Іноземці з посвідкою на проживання можуть зареєструватися в системі обов'язкового медичного страхування Туреччини ***після року життя країни.*** Для цього потрібно звернутися до відділення соцзабезпечення. 

</section>

***


**На іноземців зі статусом міжнародного захисту**, які не мають медичного страхування та які не можуть самостійно сплатити медпослуги, поширюється дія Закону про соцзабезпечення й універсальне медстрахування. За них медичні внески сплачує держава. 

<section>

Для отримання короткострокової посвідки на проживання — гуманітарної чи туристичної — все одно знадобиться медична страховка, яку особа зобов'язана придбати самостійно.
</section>


