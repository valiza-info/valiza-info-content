#### Автобуси

На автовокзалах Туреччини зазвичай ***немає єдиної каси***. Для придбання квитків спочатку потрібно вибрати компанію-перевізника, що підходить Вам, а потім знайти її офіс на автовокзалі або в офісах в центрі міста.

Найбільшими автобусними компаніями є "Metro", "Ulusoy", "Varan", "Istanbul Seyahat", "Pamukkale", "Kamil Koç", "Aydin", "Newsehir tourizm" та "Süha".

<section type="tip">
Якщо Ви купуєте квитки в офісах в центрі міста (yazihane), запитайте про безкоштовний трансфер до otogar. Багато перевізників надаєть таку послугу, особливо якщо автовокзал знаходиться за містом. Іноді ці ж мікроавтобуси беруть пасажирів з otogar до центру міста, але ця послуга рідко входить у вартість квитка та потребує додаткової оплати.
</section>

Міжміські турецькі автобуси досить комфортабельні: у них є кондиціонери, телевізори, пропонуються напої.

<section>
При купівлі квитка на міжміський автобус вас можуть запитати стать пасажира, що пов'язано з тим, що в турецьких автобусах не прийнято сідати поруч незнайомим чоловікам та жінкам. 
</section>



***

#### Поїзди

<section type="note">
Поїздами може бути зручно переїздити лише поміж найбільшими містами Туреччини - Анкарою, Стамбулом, Ізміром тощо. В більшості ж випадків, переїзд автобусом може виявитися майже вдвічі швидшим.
</section>

На що ще звернути увагу:

- назва станції може не збігатися з назвою міста;
- щоб придбати квиток [онлайн](https://ebilet.tcddtasimacilik.gov.tr/view/eybis/tnmGenel/tcddWebContent.jsf), Вам необхідно мати турецький номер телефону;
- вже після придбання квитка онлайн може виявитися, що потрібна Вам станція зачинена, але заздалегідь на сайті про це не пишуть.

***

#### Проїзд дорогами Туреччини на автомобілі

Щоб проїхати турецьким автобаном, необхідно придбати турецький варіант віньєтки – стікер HGS. Одна частина кріпиться на лобовому склі (за дзеркалом заднього виду), другу частину **потрібно зберігати на весь час користування системою HGS**.

Машини на українських номерах можуть в'їхати на платну дорогу **лише за наявності HGS/OGS та з достатньою кількістю грошей на балансі**.

<section type="note">

Щоб перетнути пункт пропуску, не потрібно повністю зупинятися або виходити з автомобіля, достатньо знизити швидкість до рекомендованої (30 км/годину) та проїхати у відповідні ворота. 

Зі стікером HGS потрібно на в'їзді та на виїзді проїхати у ворота з написом HGS, з транспондером – у OGS. 
</section>

Переконайтеся, що система розпізнала Ваш автомобіль по стікеру – у цьому випадку з'явиться зелене світло над рамкою і можна сміливо проїжджати.

<section type="danger">
Якщо система не розпізнає Вас, то загориться жовте світло і потрібно буде почекати до розпізнання, інакше Вас можуть оштрафувати (сума штрафу – 7-10 мінімальних оплат за проїзд цією ділянкою автобану).
</section>

<details>
<summary>Детальніше про оплату HGS та вартість </summary>

**Вартість проїзду** кожною ділянкою автомагістралей різна. Тому варто при купівлі HGS покласти на рахунок достатньо грошей – хоча б від 30 до 60  турецьких лір (близько 2-4 євро). Гроші будуть автоматично списуватися зі рахунку при кожному проїзді автобаном.

**Придбати стікер HGS** можна в офісах, розміщених під час виїзду/в'їзду з автомагістралі, у будь-якому поштовому відділенні РТТ та відділеннях банків. 

На деяких пунктах стягування плати є окремі ворота для тих, хто хоче на місці **сплатити готівкою або карткою**. Розпізнати їх можна по відповідним написам ***«NAKiT» та «K.KARTI»***.


<section type="tip">
Врахуйте, що пошта та банки у вихідні та свята не працюють, а офіс HGS є не на всіх в'їздах на магістраль. Тому краще заздалегідь подбайте про придбання наклейки.
</section>



**Оплата нараховується 3 способами:**

- якщо на машині встановлено спеціальний стікер HGS, то відповідна сума спишеться з прив'язаного рахунка;

- якщо встановлено транспондер OGS – гроші знімуть звідти;

- якщо нічого не встановлено – заборгованість буде нарахована на номер авто.

</details>


<details>
<summary>
Користування платними дорогами, якщо Ви орендуєте авто</summary>

Майже на всіх машинах вже є стікер HGS. Якщо Ви плануєте користуватися платними дорогами, заздалегідь повідомте про це менеджеру прокатної компанії, щоб активувати HGS.

При поверненні автомобіля менеджер прокатної компанії разом із Вами перевірить загальний рахунок на авто та утримає відповідну суму з депозиту.

Якщо орендована машина не оснащена наклейкою HGS або транспондером OGS, Ви можете оплатити проїзд самостійно на [сайті управління автомобільних доріг Туреччини](https://webihlaltakip.kgm.gov.tr/WebIhlalSorgulama/Sayfalar/Sorgulama) (працює лише, якщо Ви знаходитесь на території Туреччини).
</details>

<section type="warning" title="Зверніть увагу, якщо в'їхали до Туреччини на власному автомобілі">

1. Якщо Ви покинете територію Туреччини на цьому автомобілі, в'їхати назад з ним Ви зможете лише через 185 днів.

2. Якщо Ви виїздите самостійно, залишаючи автомобіль на час Вашої відсутності в Туреччині - обов'язко повідомте про це митну службу Туреччини (мінімум за добу, надавши їй адресу стоянки автомобіля за Вашої відсутності). В цей час ніхто не може користуватися Вашим авто (навіть найближчі родичі). Передбачені високі штрафи за порушення цих правил.

</section>

***

#### Транспорт в Стамбулі

Про пересування в Стамбулі та як дістатися з аеропортів Стамбулу до міста **читайте в окремій [статті](/article/fd6ba1b6e7f205005df0a36ad).**








