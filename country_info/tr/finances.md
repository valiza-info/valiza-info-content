Валюта країни — **турецька ліра (TRY)**.

Ліри бувають у банкнотах номіналом 5, 10, 20, 50, 100 і 200 лір (усі з портретом Ататюрка) та монетах номіналом 1 ліра, що нагадують монету в 1 євро. 

В одній турецькій лірі 100 куруш.

<section>
Курс ліри до гривні складає приблизко 1:2 (1 ліра = 2 гривні).

1 євро наразі дорівнює 18,5 турецьких лір.
</section>

</br>

У туристичних місцях Туреччини іноді для оплати приймають євро, долари і навіть гривні, але за невигідним курсом.



***

#### Обмін валют

Обмінювати гривні на ліри, знаходячись в Туреччині, не вигідно. Краще використовувати для цього долари або євро.

Вуличні обмінники поширені в курортних місцях, але мають не найкращій курс та певні особливості.

На що звернути увагу при **придбанні валюти в обміннику:**

- деякі пункти обміну валют вказують на вивісці курс обміну крупних купюр, а дрібні обмінюють по іншому, менш вигідному;

- перед придбанням лір в пункті обміну валют, звертайте увагу, чи є додатково комісія. 

Про зазначені нюанси часто вказують дрібним шрифтом.


Для **обміну валюти в банку** знадобиться паспорт. 

Якщо Ви обмінюєте валюту в банку, зберігайте квитанцію - вона знадобиться, якщо потім Ви захочете здати ліри назад. Без квитанції обмін Вам не проведуть.

<section type="tip">

Популярним засобом придбання лір є оплата за товар доларами або євро у таких магазинах як Migros, LC Waikiki, Sok, Metro тощо. 

Здачу Ви отримаєте у лірах. 

Цей метод працює у курортній частині країни, а курс залежить від магазину.
</section>


***

#### Користування карткою

Кредитні картки використовуються досить широко. Розплатитися по карті можна в будь-якому великому супермаркеті, готелі, кафе тощо. 

<section>

На узбережжі та туристичних місцях можна жити майже без використання готівкових грошей, але чим далі вглиб країни, тим більша потреба в готівці.
</section>

</br>

***

#### Банкомати

</br>

**Поради щодо користування турецькими банкоматами**:

1. Деякі банкомати мають тайм-аут по завершенню операції. Трапляється, що з'єднання зникає до того, як банкомат отримає інструкцію Вашого банку про видачу грошей. Через цю проблему найкраще ***здійснювати зняття коштів у години роботи банку***.

<section>
Банки в Туреччині працюють по буднях з 9:00 до 17:00 і по суботах з 9:00 до 12:00. Уникайте зняття коштів поза цими годинами і особливо в неділю, коли і турецькі, і Ваш домашній банк зачинені.
</section>

</br>


2. Так як багато банкоматів окрім ліри видають також долари та євро, завжди звертайте увагу на валюту та ***знімайте кошти в турецькій лірі***. Якщо Ви обирете іншу валюту, то отримаєте завищений курс через конвертацію валют і Вам доведеться платити додаткову комісію.


3. Більшість банкоматів стягує комісію за транзакцію незалежно від суми зняття, тому **вигідніше знімати кошти рідше та більшими сумами**.

<section type="note">

Деякі банкомати можуть міняти долари та євро.

Наприклад, ця послуга доступна у Ziraat Bankası (не в усіх банкоматах). 

Курс у банкоматі залежить від багатьох чинників (платіжної системи, валюти рахунку тощо), крім того може стягуватися додаткова комісія.

</section>

<details>
<summary>Банкомати без комісій у TL</summary>

- ING;

- Ziraat;

- Halkbank;

- PTTBank;

- HSBS.

<section type="warning" title="Зверніть увагу">

При знятті готівки треба обирати "Without DCC" - тоді не доведеться платити додаткових 7% за конвертацію. 

</section>


</details>

Зауважте, що комісію не знімає саме турецький банк, але її бере банк-емітент.

<details>
<summary>Комісії українських банків</summary>

Монобанк та Приватбанк - 2%; 

Укрсиббанк в турецькому ТЕБ - 1%; 

ПУМБ - 1,5% + $4.

</details>

<section type="tip">

В банкоматах Şekerbank можна знімати без комісії долари та євро (з карток, відкритих в євро або в гривні).

</section>





