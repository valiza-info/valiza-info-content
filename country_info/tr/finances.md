<details>
<summary>Валюта країни — турецька ліра (TRY)</summary>

Ліри бувають у банкнотах номіналом 5, 10, 20, 50, 100 і 200 лір (усі з портретом Ататюрка) та монетах номіналом 1 ліра, що нагадують монету в 1 євро. 

В одній турецькій лірі 100 куруш.
</details>

В туристичних місцях Туреччини іноді для оплати приймають євро, долари і навіть гривні, але за невигідним курсом.

<section>
Курс ліри до гривні складає приблизко 1:2 (1 ліра = 2 гривні).

1 євро наразі дорівнює 18,5 турецьких лір.
</section>

</br>


***

#### Обмін валют

Обмінювати гривні на ліри, знаходячись в Туреччині, не вигідно. Краще використовувати для цього долари або євро.

Вуличні обмінники поширені в курортних місцях, але мають не найкращій курс та певні особливості.

На що звернути увагу при **придбанні валюти в обміннику:**

- деякі пункти обміну валют вказують на вивісці курс обміну крупних купюр, а дрібні обмінюють по іншому, менш вигідному;

- перед придбанням лір в пункті обміну валют, звертайте увагу, чи є додатково комісія. 

Про зазначені нюанси часто вказують дрібним шрифтом.


Для **обміну валюти в банку** знадобиться паспорт. 

Якщо Ви обмінюєте валюту в банку, зберігайте квитанцію - вона знадобиться, якщо потім Ви захочете здати ліри назад. Без квитанції обмін Вам не проведуть.

<section type="tip">

Популярним засобом придбання лір є оплата за товар доларами або євро у таких магазинах як Migros, LC Waikiki, Sok, Metro тощо. 

Здачу Ви отримаєте у лірах. 

Цей метод працює у курортній частині країни, а курс залежить від магазину.
</section>


***

#### Користування карткою та банкомати

Кредитні картки використовуються досить широко. Розплатитися по карті можна в будь-якому великому супермаркеті, готелі, кафе тощо. 

<section>

На узбережжі та туристичних місцях можна жити майже без використання готівкових грошей, але чим далі вглиб країни, тим більша потреба в готівці.
</section>

***



<details>
<summary>Банкомати без комісій у TL</summary>

- ING;

- Ziraat;

- Halkbank;

- PTTBank;

- HSBS.

<section type="warning" title="Зверніть увагу">

При знятті готівки треба обирати "Without DCC" - тоді не доведеться платити додаткових 7% за конвертацію. 

</section>


</details>

Зауважте, що комісію не знімає саме турецький банк, але її бере банк-емітент.

<details>
<summary>Комісії українських банків</summary>

Монобанк та Приватбанк - 2%; 

Укрсиббанк в турецькому ТЕБ - 1%; 

ПУМБ - 1,5% + $4.

</details>

**Детальніше про зняття коштів в Туреччині читайте в статті: [Поради щодо користування турецькими банкоматами](/article/8d824bac92505a21908938ca4).**






