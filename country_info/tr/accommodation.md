
В середньому по країні можна знайти житло для оренди в межах 300-500 доларів, залежно від умов проживання.

**Сайти для пошуку житла в Туреччині:**

- [Airbnb](https://www.airbnb.com.ua/slovakia/stays)

- [Sahibinden](sahibinden.com) - пропозиції від власників

- [Hepsiemlak](https://www.hepsiemlak.com/)

- [Emlakjet](https://www.emlakjet.com/) - пропозиції розміщують в основному рієлтори.


<section type="tip">

Якщо Ви хочете орендувати або придбати квартиру в конкретному районі – приїжджайте та пройдіться ним - на балконах часто вивішують яскраві жовті оголошення з пропозицією оренди або продажу. 

Напис на вивісці Sahibinden означатиме, що квартиру здає власник, а не посередник.
</section>

***

**При пошуку житла в Туреччині зверніть увагу:**

1. Передивляючись пропозиції, Ви зустрінете незвичне формулювання кількості кімнат в помешканні - 1+1, 2+1 тощо. Перше число в даному випадку вказує на кількість спальних кімнат, а друге - на кількість віталень.

2. Централізоване опалення поширене не всюди, можливо що для обігріву доведеться використовувати електричні прилади.

3. Централізоване газопостачання є лише в нових будинках, в інших використовують балони.

4. Комунальні послуги оплачуються за показниками лічильників і в середньому можна розраховувати на суму в 100 доларів. 

<details>
<summary>
Орієнтовні витрати у квартирі 1+1 (спальня та вітальня) детальніше</summary>

- газ влітку – 30 лір;
- газ взимку – 350 лір;
- вода – 60 лір;
- електроенергія – до 500 лір влітку, адже майже постійно працює кондиціонер, - електроенергія взимку – до 200 лір (якщо електрику  не використовувати для обігріву). 

<section type="tip">

У Туреччині є три різні тарифи на електроенергію протягом доби. Найдешевший – нічний.

</section>

</details>

 5. В Туреччині сплачують айдат – це плата за обслуговування ЖК та прибудинкової території. Він може коштувати до 100 лір.

<section>

Загалом обслуговування ЖК з муніципальними зборами, комунальними платежами та податками на нерухомість (близько 100 євро) потягне на 1500 євро на рік за апартаменти 1+1.
</section>

6. Більшість квартир мають погану шумоізоляцію, але якщо ви готові платити за квартиру більшу суму, то є шанс знайти тихіше помешкання.

***

<details>
<summary>Найбюджетніші міста для проживання в Туреччині</summary>

- Санліурфа;
- Кайсері;
- Мерсін; 
- Конья;
- Іскендерун;
- Хатай.

</details>