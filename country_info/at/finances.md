#### Чи мають право переміщені особи з України на субсидію для родин?
**Так**, з моменту набуття чинності поправки до Закону про перерозподіл податкового тягаря родин 1967 (Бюлетень федеральних законів 135/2022).
#### Як відбувається процес подання заяви?
Для подачі заяви використовуйте [форму Beih100 (Antragsformular Beih100)](https://formulare.bmf.gv.at/service/formulare/inter-Steuern/pdfs/9999/Beih100.pdf). 
>Крім того, у будь-який час можна подати електронну заяву через FinanzOnline. Подача заяви електронною поштою неможлива.

Допомога з заповненням формуляру **“Beih100”** на отримання субсидії для родин – [BBU Ausfüllhilfe Antragsformular Beih100 Ukr](https://www.bbu.gv.at/wp-content/uploads/2022/08/Antragsformular-Beih100-ukr_05_08.pdf)
#### Як вказати статус переміщеної особи в заявці?
Виберіть у формі заяви категорію “дійсний дозвіл на перебуваня” (**“gültiger Aufenthaltstitel”**).
#### Протягом якого часу я можу подати заяву на субсидію для родин?
Заява на отримання субсидії для родин переміщеними особами може бути подана з моменту прибуття на федеральну територію, найраніше – з березня 2022 року. Це право діє до закінчення дозволу на тимчасове перебування в Австрії.
>На даний момент отримання субсидії для родин переміщеними особами обмежене березнем 2023 року через законодавчі положення (Розпорядження про переміщених осіб та  Директива ЄС про тимчасовий захист  EU–Massenzustroms–Richtlinie).
#### Які документи необхідно мати для подачі заяви?
Рекомендується додати документи (якщо вони є), такі як свідоцтва про народження дітей для з’ясування родинного зв’язку, а також підтвердження освіти дітей, які досягли повноліття.
#### Я вже подав заяву на отримання субсидії для родин. Чи буде розглянута моя заява, подана до зміни закону?
Заяви, подані до ухвалення та набуття чинності закону, Австрійське податкове відомство розглядатиме на підставі нових правових норм.
#### Чи отримаю я інформацію, щойно мою заяву буде оброблено?
**Так**, Вам буде надіслане повідомлення про отримання субсидії після того, як Вашу заяву опрацює податкове відомство Австрії.
#### Чи можна отримувати субсидію для родин одночасно з отриманням базової підтримки?
**Так**, отримання субсидії для родин можливе одночасно з отриманням базової підтримки. Водночас, у рамках базової підтримки субсидія для родин не вважається додатковим джерелом прибутку.
#### Яка поштова адреса податкового відомства Австрії?
Finanzamt Österreich

Postfach 260, 1000 Wien
#### Скільки становить субсидія для родин? 
 **Вік дитини** - **Сума в місяць** 

 від народження - € 114,00 

 від 3-ох років - € 121,90 

 від 10-ти років - € 141,50 

 від 19-ти років - € 165,10 
>Якщо у Вас більше однієї дитини, щомісячна сума на кожну дитину збільшується наступним чином («шкала надбавок»): 
* двоє дітей: підвищення на 7,10 євро за кожну дитину 
* троє дітей: підвищення на 17,40 євро за кожну дитину 
* четверо дітей: підвищення на 26,50 євро за кожну дитину 
* п’ятеро дітей: підвищення на 32,00 євро за кожну дитину 
* шестеро дітей: підвищення на 35,70 євро за кожну дитину 
* семеро дітей і більше: підвищення на 52,00 євро за кожну дитину

**У вересні кожній дитині віком від 6-ти до 15-ти років виплачуються гроші на відвідування школи в розмірі 100 євро. Допомога на початок школи автоматично виплачується разом із субсидією для родин за вересень, тому окрема заява не потрібна. **
>В основному, субсидію для родин можна отримувати на дитину **до її 24-ти років**. Якщо Вашій дитині більше 18 років, Ви маєте право на субсидію для родин, у випадку якщо дитина здобуває професійну освіту (наприклад, дуальна освіта, університет). Діти віком від 19 років мають право на субсидію для родин,  якщо вони заробляють не більше 15 000 євро на рік. Повнолітні особи, які мають право на субсидії для родин, можуть самостійно подати заяву в податкову службу для перерахування їм субсидії для родин. 

Якщо у Вас є **дитина з особливими потребами** (ступінь інвалідності не менше 50%), виплачується додаткова сума в розмірі  155,90 євро на місяць на дитину. 
***
Якщо Ви хочете поспілкуватися з працівником податкової службу, просимо домовитися про зустріч за посиланням: (особистий контакт із рацівниками неможливий у зоні самообслуговування) https://service.bmf.gv.at/service/anwend/terminvereinbarung/?thema=46 (також можливі відео консультації). Також можна записатися за телефоном 050 233 700 (з понеділка по четвер з 7.30 до 15.30 та в п’ятницю з 7.30 до 12.00). 
>`Окрім форми заявки, на прийом необхідно взяти з собою офіційне посвідчення особи з фотографією (наприклад, посвідчення вимушено переселеної особи, паспорт).`
***
**Загальну інформацію** Ви знайдете тут:[Familienbeihilfe für aus der Ukraine Vertriebene – Bundeskanzleramt Österreich](https://www.bundeskanzleramt.gv.at/agenda/familie/familienbeihilfe/familienbeihilfe-fuer-aus-der-ukraine-vertriebene.html).
### Юридична допомога
* [U.A. Support](https://www.ua.support/uk/avstriya/)  займається пошуком юристів, які пропонують безкоштовну допомогу біженцям з України . Також, збирає інформацію з юридичних питань, яка може допомогти біженцям, коли вони прибувають в нову країну.
* [Австрійська асоціація адвокатів (ÖRAK)](https://www.rechtsanwaelte.at/buergerservice/servicecorner/dopomoga-ukrajini/) з жахом і співчуттям спостерігає за нинішньою ситуацією в Україні.У такі часи надзвичайно важливо виявляти солідарність і підтримку, особливо для тих людей, які прямо зазнають найжахливіших наслідків війни.
Тому австрійські адвокатки та адвокати хочуть підтримати Вас тим, що ми робимо найкраще, а саме: допомагати людям у ​​складних життєвих ситуаціях компетентними юридичними консультаціями та найкращим чином відстоювати їхні права.