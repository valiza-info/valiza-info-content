
<section type="tip">

Сайт **12GO** - агрегатор з пошуку та придбання квитків для пересування по Таїланду всіма видами транспорту.


</section>

</br>

##### Автобуси

Автобуси є найпоширенішим видом пересування всередині Таїланду як для приїжджих, так і для місцевих жителів. Автобусне сполучення покриває майже всю країну, а ціни на квитки є доступними.

[Transport Co.](http://home.transport.co.th/index.php/th/) - найбільша державна компанія, квитки можна придбати тільки на автовокзалах.


Державні автобуси часто застарілі та не дуже зручні, тому для переїздів на великі відстані краще обирати пропозиції приватних компаній на більш комфортабельних автобусах.

<details>
<summary>Сайти та напрямки маршрутів найбільш популярних приватних перевізників</summary>

- [Green Bus](http://www.greenbusthailand.com/website/) - великий первізник, переважна більшість маршрутів - на північ, але також є сполучення зі сходу на захід та на південь до о. Пхукет;

- [Phet Prasert](https://www.phetprasert.com/) - покриває маршрутами центральні та східні регіони країни;

- [Yellow Bus](http://www.iloveyellowbus.com/Home) - північий та южний напрямки;

- [Lomprayah](https://www.lomprayah.com/) - обслуговує напрямки Самуї, Пхангану та Ко Тао;

- [Sombat tour](https://www.sombattour.com/) - має маршрути на північ, схід та південь Таїланду.

</details>

<section>

Квитки на автобуси можна придбати на автовокзалах, на сайтах перевізників або через агрегатор [12GO](https://12go.asia/uk/travel/thailand).
</section>

</br>

Класи автобусів більшості перевізників поділені на "експрес" и "VIP".

Автобуси класу "експрес" можуть зупинятися на дорогах, щоб підібрати пасажирів.
Вони користуються попитом у місцевих жителів, тому часто квитки розпродаються заздалегідь (особливо якщо мова йде про свята або дати, в які проходять фестивалі).

"VIP" є швидшими та комфортнішими (ширші сидіння та більше місця для ног).

<section>

У ціну квитка для категорії "VIP" часто включений ваучер, який на одній із спеціалізованих зупинок можна обміняти на вечерю.
</section>

***
##### Авіа

Доступні квитки на внутрішні рейси по Таїланду можна знайти у [VietJet](https://www.vietjetair.com/en) та [AirAsia](https://www.airasia.com/en/gb).

***

##### Поїзди

Дізнатися маршрути, розклад та вартість квитків можна на [сайті](http://www.railway.co.th/). Зауважте, що на сайті вказана ціна для придбання квитків через каси, а при купівлі через інтернет до вартості додається комісія.

Інформація в квитках дублюється англійською. Квитки з'являються в продажу за 60 днів до дати відправлення. Має сенс придбати їх заздалегідь, якщо Вам потрібні лежачі місця та дати поїздки припадають на свята або вихідні. Квитки на сидячі поїзди зазвичай є в наявності аж до дня виїзду.

<section type="tip">

В касах можна купити комбінований квиток (Joint Tickets) до тих місць, куди поїзди не йдуть. Наприклад, можна придбати квиток з Бангкока до острова Самуї, що включає поїзд, трансфер від залізничної станції до пристані, а також проїзд на поромі. 

</section>

***

##### Таксі

**Додатки для виклику таксі**:

- Grab Taxi - азійська версія Uber (якого, доречі, в Таїланді немає), працює в Бангкоці, на Пхукеті, в Чіангмаї та в Паттайї;

- Bolt.

***

##### Оренда транспорту та водійські права

Нюанси щодо оренди транспортного засобу в Таїланді, а також сайти-агрегатори Ви можете знайти в статті: [Оренда авто та байку в Таїланді](/article/72a5200fb235a150b0d7571f2).

</br>

Стосовно водійських прав ситуація неоднозначна. Офіційно Таїланд повинен приймати українське національне посвідчення (пластикове), згідно ратифікованої в 2020 році з Україною Віденської конвенції. 

На практиці ж дуже часто трапляються випадки, коли тайські поліцейські вимагають міжнародні права (книжку), а за їх відсутності виписує штраф в 1000 бат. В такому випадку, Посольство рекомендує показати інформацію з сайту МВС України з тайським перекладом [за посиланням](https://hsc-gov-ua.translate.goog/index/poslugi/faq/u-yakih-krayinah-svitu-mozhna-koristuvatisya-natsionalnim-posvidchennyam-vodiya-a-u-yakih-viznayutsya-lishe-mizhnarodni-posvidchennya-vodiya/?_x_tr_sl=auto&_x_tr_tl=th&_x_tr_hl=uk&_x_tr_pto=wapp).

За допомогою також можна звернутися на гарячу лінію Посольства України за номером +66970107760.

Звісно, що якщо Ви маєте міжнародне посвідчення - питань не виникне зовсім. 
