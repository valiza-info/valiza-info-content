Різниця в часі з Києвом складає 4 години за літнім часом та 5 годин за зимовим часом (в Таїланді більше).

***
##### Клімат

У Таїланді три кліматичні зони: вологий тропічний клімат на півночі, субекваторіальний - у центральній та південній частинах, екваторіальний - на кордоні з Малайзією. Чим ближче Ви знаходитесь до екватору, тим менш відчутним буде перепад температур та погодних умов. 

Сухий сезон триває з листопада по лютий.

***

##### Заборони

В Таїланді заборонені до ввозу та використання електронні цигарки та їх аналоги. За порушення цього правила передбачено штраф в 30 тисяч доларів та/або ув'язнення до 10 років.


На багатьох пляжах заборонено палити в тому числі й звичайні цигарки. Штраф за порушення складає 100 тисяч бат та/або рік ув'язнення. [Перелік пляжів з забороною куріння](/article/959dfb58c8d1aff5e8e312b62).

<section>

На практиці ж на заборони стосовно куріння часто закривають очі.
</section>

</br>


***

Також в Таїланді заборонені нудистські пляжі та знаходження без одягу.

Не варто негативно чи глузливо висловлюватися про королівську родину - за це передбачено покарання, в тому числі ув'язнення.

Обережним варто бути і з тайськими грошима, бо впустити на землю або навіть просто зім'яти купюри - неприпустимо для тайців. Це пов'язано з тим, що на них зображені представники королівської сім'ї.

<section type="danger">

Ніколи не дозволяйте стороннім людям складати Ваш багаж та не піддавайтесь на вмовляння щось ввезти або вивезти з Таїланду серед своїх речей.
</section>




