У Таїланді можна знайти житло під будь-який бюджет. Шукати можна на:

- [www.booking.com](https://www.booking.com)
- [www.agoda.com](https://www.agoda.com) (альтернатива букінгу, ціна може бути меньша)
- [airbnb.com](https://www.airbnb.com.ua/thailand/stays)
- [Facebook marketplace](https://www.facebook.com/marketplace/category/propertyrentals 'facebook marketplace').

Також пропозиції можна побачити в тематичних чатах в Телеграм. 

Варто бути обережним, знаходячи рієлтора через соціальні мережі - часто вони працюють нелегально.

***


**Види житла, що можна орендувати в Таїланді:**

- **гестхаус** - один з найдешевших варіантів. Із нюансів - ремонт та меблі в них зазвичай максимально прості, до того є часто немає кондиціонера;

- **котеджи** - розташовані переважно біля інфорастуруктури, часто мають власні басейни;

- **кондо** - будинок з декількома квартирами. Більше пропозицій серед кондо можна знайти в великих містах. Часто вони мають власні бассейни та тренувальні зали;

- **бунгало** - маленький будинок з мінімальними зручностями, більше підійде для тих, хто планує більшість часу перебувати на пляжі.

***

Поширена практика - бронювати готель на перші 3-4 доби в Таїланді та за цей час вже на місці шукати житло для тривалого проживання. Це пов'язано із тим, що часто опубліковані фото житла не відповідають реальності.


<section type="tip">

Часто на будинках, гестхаусах та кондо висять оголошення про здачу в оренду. Зазвичай їх можна одразу переглянути та дізнатися ціну. Проте, в сезон ця задача ускладнюється та має сенс подумати про житло заздалегідь.
</section>

</br>

Вартість житла також сильно залежить від сезону, найдорожчі місяці - з листопада до лютого включно. Ціни в цей період зростають від 50 до майже 200%. 


Власники та ріелтори часто не хочуть здавати житло на короткий термін, тому ціни на житло при оренді на термін менше 6 місяців будуть вищими. Натомість, тривалий контракт можна укласти зі значною знижкою.



В тайських будинках часто немає пральних машин. Прати можна в спеціальних пральнях або громадських машинках на вулиці (це дешевше). В кондо та котеджних будинках машинки зазвичай є.