##### Віза (штамп) після прибуття до Таїланду

До 31 березня 2023 після прильоту до Таїланду ставиться **штамп на 45 днів** . Потім термін буде зменшено до 30 днів.

На сайті Посольства Таїланду в Республіці Польща можна знайти детальну інформацію про [візи та дозволи для перебування в Таїланді](https://warsaw.thaiembassy.org/en/page/visa?menu=635e8099df94dd17f3489183).

***

##### Туристична віза

Оформлюється заздалегідь (в країні Вашого перебування) для одноразового в'їзду на термін до 60 днів. Найближче до України Посольство Таїланда, де можна оформити візу, знаходиться в Варшаві.

<section type="warning" title="Зауважте">

Якщо Ви прибуваєте до Таїланду по штампу або туристичній візі, в Вас можуть запитати наявність зворотнього квитка.
</section>

***

##### Продовдження терміну перебування

Якщо Ви в'їхали до Таїланду по штампу або туристичній візі, є можливість **продовжити перебування ще на 30 днів**. Для цього треба звернутися до офісу іміграційної служби та заплатити **1900 бат.**

<section type="note">

Наразі продовжити перебування в Таїланді українці можуть також по листу з Посольства, детальніше [за посиланням](https://thailand.mfa.gov.ua/konsulski-pytannya/shchodo-prodovzhennya-dozvolu-na-perebuvannya-v-korolivstvi-tayiland_).
</section>

Поширеною практикою є **візаран (Visa Run)** - процедура виїзду до сусідньої країни літаком або через сухопутний кордон з метою отримання нової візи.
Тобто, Ви можете в останній день штампу виїхати до Малайзії, Камбоджі або Лаосу - при поверненні до Таїланду Вам знову поставлять штамп на 45 днів. 

Якщо ви виїжджаєте лише на 1-2 дні, то після кількох візаранів у прикордонників можуть бути претензії. Якщо ви виїжджаєте на більш тривалий термін, то питань зазвичай не виникає.

***

#### Інші візи

**Віза довгострокового резидента (Long-Term Resident (LTR) Visa)**

Комісія за оформлення 10-річної візи з багаторазовим в’їздом становить 50 000 бат ($1405) з особи у разі отримання LTR візи в Таїланді. У разі отримання за кордоном або електронної візи плата може змінюватися залежно від курсу обміну валюти кожної країни.

<details>
<summary>Детальніше про довгострокову візу</summary> 

Вказаний тип візи є програмою, яка надає низку податкових і неподаткових пільг для підвищення привабливості країни як регіонального центру для життя та ведення бізнесу. 

Щоб отримати візу, необхідно [зареєструватися](https://visa.boi.go.th/register) та надіcлати онлайн-заявку на підтвердження кваліфікації для LTR-візи та підтверджуючих документів.

Протягом 20 робочих днів після отримання повних документів вам буде повідомлено про результати.

Далі заявники можуть подати заявку на видачу LTR-візи в посольство Королівства Таїланд/Генеральне консульство Королівства Таїланд за кордоном або імміграційні офіси в Таїланді протягом 60 днів з дати видачі листа-підтвердження.

Детальніше про програму [тут](https://ltr.boi.go.th/).

</details>

Щоб залишитися в країні надовго, можна також оформити **студентську** візу (відвідувати курси не обов'язково), **бізнес** візу тощо.

Докладніше на [www.thaievisa.go.th](https://www.thaievisa.go.th/ 'www.thaievisa.go.th').
</details>


***

#### Перевищення терміну дії візи

За перевищення терміну дії візи треба заплатити **500 батів за кожен день**, до максимального штрафу 20 тисяч батів. 

<section type="danger">

За перевищення терміну більше 90 днів загрожує депортація та заборона на повторний в'їзд.
</section>

***

#### Covid обмеження

Наразі всі ковід обмеження скасовано.
