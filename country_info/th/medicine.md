За якістю медицини Таїланд займає перше місце серед країн Південно-Східної Азії.

Якісна медицина в Таїланді відносно дорога (але ціна все одно нижча, ніж в Європі). Є державні та приватні клініки. 

Вартість прийому в приватній клініці може бути до 5-6 разів вища, ніж в державній, проте там є англомовний персонал, немає черг, а лікарі мають іноземну освіту. Також лікарі часто поєднують класичну техніку лікування з використанням народної тайської медицини.

Найбільш розвинутими напрямками медицини Таїланду є кардіологія, нейрохірургія, офтальмологія, урологія, неврологія. Попитом користуються стоматологія, косметологія та пластична хірургія.


***

##### Екстренна допомога

</br>

В кожному регіоні країни є представництво туристичної поліції (телефон **1155**), яке оперативно реагує на запити іноземних громадян, у тому числі щодо надання медичної допомоги.


Швидка допомога в Таїланді зазвичай приїздить на виклики без лікаря, може надати лише першу допомогу та відвезти пацієнта до медичного закладу. При цьому, такий трансфер може обійтися в 1500-2000 бат.

<section type="tip">

Перед поїздкою до лікарні, зв'яжіться зі своєю страховою компанією, щоб дізнатися, чи співпрацює вона з даним госпіталем.
</section>

***

##### Травми, отримані під час водіння байку

Заздалегідь подбайте про те, щоб Ваша страховка покривала випадки отримання травм під час водіння байку. Зверніть увагу, що українські страхові компанії виносять таку опцію як додаткову (активного/екстремального відпочинку). В стандартному страховому пакеті такі травми покриває **ARX**.

<section type="danger">

Якщо виявиться, що за кермом байку була людина без посвідчення водія з категорією А, страхова компанія має право відмовити в оплаті лікування.
</section>

***

##### Аналоги українських ліків в Таїланді


- жарознижувальні на основі парацетамолу - Calpol, Panadol, Sara, Paramed;

- жарознижувальні на основі ібупрофену - Nurofen, Ambufen, Ibumax;

- від печії - Acicare, Abella;

- при отруєннях замість активованого вугілля - Potassium Permanganate, Deltacarbon;

- при проблемах з травленням замість Мезиму - Pancreatin;

- від алергічних реакцій замість Супрастину - Chlorpheniramine, Cetih, Telfast;

- при спазмуючому болю в животі замість Ношпи - Drotaverine;

- заспокійливе замість валеріанки - Valian-x.


Серед ліків народної медицини всесвітньо відомі тайські бальзами для опорно-рухового апарату, а також спреї, сиропи та бальзами для дихальної системи.