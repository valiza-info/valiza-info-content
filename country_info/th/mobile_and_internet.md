
Варто придбати місцеву сімку.

Найбільші мобільні оператори Таїланду це [DTac](https://www.dtac.co.th/en/home.html), [TrueMove](https://www.true.th/truemoveh/site/?ln=en), [AIS](https://www.ais.th/en/index.html) (інша назва One-2Call).


**DTac** надає безлімітний інтернет зі швидкістю 15 мегабіт за 200 бат на місяць. Також це єдиний оператор в Таїланді, що надає кредит у 30 бат, якщо гроші несподівано закінчилися.


**TrueMove** - забезпечує гарний сигнал 4G на півночі країни, тому якщо Ви збираєтесь туди, має сенс поцікавитися пропозиціями від цього оператора. Уважно вивчайте тариф, тому що в TrueMove їх дуже багато та є велика ймовірність вибрати не самий вигідний.

**AIS** - не завжди стабільно працює на півдні країні.


<section type="tip">

Для тривалого перебування в країні вигідно підключити наступні пакети від DTac:

- за 1200 бат на рік - 60 гігабайт інтернету на місяць, швидкість 100мбіт;
- за 1640 бат на рік - безлімітний інтернет, швидкість 30 мбіт.
</section>

***

##### Безлімітний інтернет

Загалом у країні з інтернетом все добре. Знайти Wi-Fi можливо практично в будь-якому публічному місці.

У готелях, як правило, нормальна якість Wi-Fi, проте сигнал ловить лише в лоббі та ресторані. Інтернет в номері надається за додаткову плату (переважно доволі високу).

Аis thailand - пакети безлімітного інтернету.

***

##### Придбання sim-картки та поповнення рахунка

Стартові пакети можна придбати:

- магазинах мобільних операторів у великих торгових центрах та поряд з деякими туристичними пам'ятками;
- в спеціальних кіосках в аеропортах (у Суварнабхумі – зона прильоту одразу після митниці);
- в мережі магазинів 7 Eleven та Family Mart, в цих же магазинах можна поповнювати баланс.

Для оформлення знадобиться паспорт.

Поповнити рахунок можна також в терміналах самообслуговування (зазвичай є на вході в супермаркети) або онлайн на сайтах мобільних операторів.

Дізнатися свій номер можна, набравши код *833# або подивившись на упаковці стартового пакету.

<section type="tip">
Для уникнення непорозумінь при поповненні рахунка в магазині, краще напишіть продавцю номер телефону вашої тайської сім-карти та назву мобільного оператора на папері або в телефоні.

Коли у Вас запитають суму поповнення - покажіть купюри без здачі або назвіть суму англійською.

</section>

На форумах зустрічається інформація про те, що тайські sim-картки працюють не на всіх телефонах через неспівпадіння частот. Але це стосується тільки старих телефонів. Сучасні гаджети без проблем працюють з місцевими сімками.


<section type="warning" title="Зауважте">

Якщо у Вас не безлімітний інтернет, стежити за його залишками необхідно самостійно. Повідомлення на кшталт "на вашому рахунку менше 10 бат" оператори не надсилають. Натомість, коли термін дії пакета закінчується, Ви непомітно переходите на помегабайтний тариф. 
</section>