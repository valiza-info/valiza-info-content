
Варто придбати місцеву сімку.

Телефонний код Таїланду: +66.

Найбільшими мобільними операторами країни є [DTac](https://www.dtac.co.th/en/home.html), [TrueMove](https://www.true.th/truemoveh/site/?ln=en), [AIS](https://www.ais.th/en/index.html) (інша назва One-2Call). 



**DTac** надає безлімітний інтернет зі швидкістю 15 мегабіт за 200 бат на місяць. Також це єдиний оператор в Таїланді, що надає кредит у 30 бат, якщо гроші несподівано закінчилися.

**AIS** - безлімітний інтернет зі швидкістю 20 мегабіт пропонується за 200 бат на місяць.

**TrueMove** забезпечує гарний сигнал 4G на півночі країни, тому якщо Ви збираєтесь туди, має сенс поцікавитися пропозиціями від цього оператора. Уважно вивчайте тариф, тому що в TrueMove їх дуже багато та є велика ймовірність вибрати не самий вигідний.


<section type="tip">

Для тривалого перебування в країні вигідно підключити наступні річні пакети від DTac:

- за 1200 бат на рік - 60 гігабайт інтернету на місяць, швидкість 100мбіт;
- за 1640 бат на рік - безлімітний інтернет, швидкість 30 мбіт.
</section>

***

Знайти **Wi-Fi** можливо практично в будь-якому публічному місці.

У готелях, як правило, нормальна якість Wi-Fi, проте сигнал ловить лише в лоббі та ресторані. Інтернет в номері надається за додаткову плату (переважно доволі високу).

***

##### Придбання sim-картки та поповнення рахунка

</br>

Для оформлення знадобиться паспорт.

Стартові пакети можна придбати:

- в магазинах мобільних операторів у великих торгових центрах та поряд з деякими туристичними пам'ятками;
- в спеціальних кіосках в аеропортах (наприклад, у Суварнабхумі – в зоні прильоту одразу після митниці);
- в мережі магазинів 7 Eleven та Family Mart, в цих же магазинах можна поповнювати баланс.

Поповнити рахунок можна також в терміналах самообслуговування (зазвичай є на вході в супермаркети) або онлайн на сайтах мобільних операторів.

Дізнатися свій номер можна, набравши код * 102 * 9 # для DTAC або * 833 # для TRUE Move або подивившись його на пакуванні від стартового пакету. 

Для уникнення непорозумінь при поповненні рахунка в магазині, краще напишіть продавцю номер телефону Вашої тайської sim-карти та назву мобільного оператора на папері або в телефоні. Коли у Вас запитають суму поповнення - покажіть купюри без здачі або назвіть суму англійською.

***

На форумах зустрічається інформація про те, що тайські sim-картки працюють не на всіх телефонах через неспівпадіння частот. Але це стосується тільки старих телефонів. Сучасні гаджети без проблем працюють з місцевими сімками.


<section type="warning" title="Зауважте">

Якщо у Вас не безлімітний інтернет, стежити за його залишками необхідно самостійно. Повідомлення на кшталт "на вашому рахунку менше 10 бат" оператори не надсилають. Натомість, коли термін дії пакета закінчується, Ви непомітно переходите на помегабайтний тариф. 
</section>

Перевірка балансу:

DTAC – * 101 * 9 #

TRUE Move – * 123 #

AIS – * 121 #

***

У Таїланді користується популярністю **локальний месенджер Line**. Якщо Ви плануєте тривале перебування в Таїланді, у Вас може виникнути потреба використовувати його для пошуку житла, спілкування тощо.