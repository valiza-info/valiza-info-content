#### Міський транспорт
Всі міста Болгарії мають розгалужену сітку ліній тролейбусів, автобусів та трамваїв. Метрополітен є лише в Софії. Єдиний квиток на всі види транспорту в містах можна придбати в кіосках та у водія. Вартість разового проїзду коштує 1,6 лев.

***У Софії діє дозвіл на безкоштовний проїзд у громадському транспорті для біженців з України***. Для користування безкоштовним проїздом необхідно пред'явити паспорт або документ, підтверджуючий отримання тимчасового захисту. Правило діятиме до закінчення війни в Україні.

#### Залізничний транспорт

Поїзди є двох видів - пасажирські та експрес.
Приміські електрички пов'язують найбільш великі міста. Є можливість придбання проїздного на певний маршрут строком дії три місяці та вартістю близько 50 євро.

Придбати квитки та ознайомитися з розкладом поїздів можна на офіційному сайті болгарскої залізниці - https://www.bdz.bg/bg.




#### Прокат авто

Для оренди авто в Болгарії водій має бути старше 21 роки та мати досвід водіння не менше 2 років. Також при собі необхідно мати права, міжнародну страховку "green card" і необхідні кошти для застави. Також є особливий вид податку для іноземців.
Середня ціна оренди - 20 євро в добу. Ціна буде нижчою при оренді на довший термін.

#### Автобуси
Хоча переважна частина автопарку на міжміському сполученні застаріла, проте в кожному місті є автовокзал з чітким розкладом маршрутів. Зазвичай в Болгарії автовокзали розташовані поруч з залізничними вокзалами. 
Більш комфортабельні автобуси можна зустріти у великих містах.

#### Таксі
Ліцензовані машини таксі в Болгарії мають жовтий колір та наліпки з прейскурантом на дверях або під склом. Єдиних цін немає, кожен таксопарк самостійно визначає свою цінову політику. Денний та нічний тарифи зазвичай відрізняються. У всіх машинах є лічильники. Так як немає державного регулювання цін на послуги таксі, вони суттєво відрізняються в залежності від регіону та попиту.

Деякі компанії тісно співпрацюють з онлайн-системами отримання замовлень, проте викликати Uber не вдасться - компанія пішла з болгарського ринку.

Водії у великих містах та на курортах у більшості розуміють, а деякі й розмовляють російською та українською мовами, тому складнощів комунікації зазвичай не виникає.

