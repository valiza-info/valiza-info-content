


***Продукти і алкоголь*** найвигідніше купляти у великих супермаркетах (Lidl, Kaufland, Billa, My Market,CBA). 

***За одягом і косметикою*** краще їхати в торгівельні центри (розташовані в Софії, Бургасі, Варні та Пловдіву). 

>Іноді в торгівельних центрах можна знайти одяг і предмети інтер'єру італійських та інших європейських аутлетів зі знижками до 50-70%. 

Середній ціновий сегмент та оптимальну якість мають товари, вироблені в Болгарії чи завезені з сусідньої Туреччини.

Великим попитом користується ***болгарська косметика, яка виготовляється з натуральних продуктів на основі рожевого масла***. Із нього виготовляють ароматичне мило, креми, гелі, туалетну воду тощо. 

У великих містах графік роботи магазинів зазвичай з 9:00 або 10:00 та до 21:00-22:00.

Зверніть увагу, що в невеликих поселеннях магазини в вихідні дні можуть працювати скорочений день або бути закритими взагалі.

Особливість невеликих магазинчиків в курортних регіонах Болгарії: далеко не весь асортимент товару викладається на прилавок, покупцю доводиться запитувати продавця про наявність того чи іншого товару. Крім того, в таких маленьких магазинчиках можна торгуватися, як на ринку, і трохи знизити початкову ціну. 