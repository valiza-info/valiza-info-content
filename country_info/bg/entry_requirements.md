### Віза
У Болгарії особи, які мають українське громадянство, можуть перебувати **до 90 днів в період 180 днів** на законних підставах. Для в'їзду **віза не знадобиться**.
>Зверніть увагу, перебування протягом зазначеного періоду, без оформлення статусу, не дає вам права на отримання будь-якої допомоги від держави, як і будь-якого соціального захисту, а також права на роботу.

**Перетин Кордону для громадян України (біженців) можливий по закордонному біометричному паспорту, паспорту громадянина України для виїзду за кордон, внутрішньому паспорту громадянина України та по свідоцтву про народження**.
>в'їзд по паспорту громадянина України для виїзду за кордон без наявності біометрії (якщо у ньому немає заздалегідь оформленої візи), внутрішньому паспорту громадянина України та по свідоцтву про народження *можливий лише єдиноразово та з метою біженства*

>>наприклад, в'їзд до Болгарії за переліченими документами не буде можливим з Туреччини, оскільки це рахується в'їздом з мирної країни та вважається туризмом.

***Якщо під час перебування у Болгарії закінчився строк дії закордонного паспорту***, громадянам України необхідно звернутися до консульського відділу Посольства України в Республіці Болгарія ( м.Софія, ж/к Овча Купель, вул. Боряна 29).

***Якщо з Вами перебуває дитина без закордонного паспорта***, необхідно звернутися в Консульський відділ Посольства України в Республіці Болгарія для внесення данних та вклейки фотокартки дитини до Вашого закордонного паспорта.
Вам необхідно надати : фотокартку розміром 3,4Х4,5, свідоцтво про народження дитини та паспорт батьків.

В'їзд до Болгарії не вважається в'їздом до Шенґенської зони і *не враховується в кількість днів, проведених у Шенгені*.

Для в'їзду в Болгарію автомобілем, слід завчасно подбати про наявність *Зеленої карти*.

#### COVID-19

Немає обмежень на в’їзд у звязку з covid-19.



##### Можливість продовження строку перебування

***Термін перебування може бути продовжений з гуманітарних причин***, пов'язаних із надзвичайними обставинами. Громадяни України, які бажають продовжити безвізове перебування в Республіці Болгарія, можуть подавати заяву до Міграційної служби Міністерства внутрішніх справ до закінчення терміну безвізового перебування за адресою: *Софія, бул.Княгині Марія Луїза, 48*.

При проживанні за межами міста Софія, є можливість відвідати відповідний міграційний сектор/групу Регіонального управління Міністерства внутрішніх справ за місцем проживання в країні.

 Форму заяви можна отримати на місці або заповнити заздалегідь, завантаживши із сайту Міграційної служби.


