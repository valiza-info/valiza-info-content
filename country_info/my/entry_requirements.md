#### Віза

В'їзд в Малайзію на строк до **30 днів** для українців можливий **без оформлення візи**.

Перетин кордону без візи дозволений з біометричним або звичайним закордонним паспортом громадянина України, який дійсний ще не менше 6 місяців.


<section>

В Малайзії не передбачено надання тимчасового захисту українцям або статусу біженця.
</section>


</br>

***
У виключних випадках можна **продовжити легальне перебування в Малайзії** шляхом отримання спеціального дозволу (Special Pass) ще на 30 днів.

<section type="note">

Віза продовжується на ***30 днів з дати звернення***.

Вартість продовження - ***100 малайзійських рінггіт (близько 22 євро)***. 

Остаточне рішення щодо продовження візи приймається Департаментом імміграції Малайзії.
</section>

<details>
<summary>Детальніше</summary>

Для продовження візи необхідно звернутися в Департамент імміграції м. Путраджая з листом від Посольства за адресою: 
*Level 1-7 (Podium) Block 2G4, Precint 2, Federal Government Administration Centre, 62550, Putrajaya*. 

Попередній запис для візиту не потрібен.

З метою отримання листа-підтримки необхідно на пошту consul_my@mfa.gov.ua надіслати скановані копії:

– заяви;

– першої сторінки паспорта + сторінки зі штампом про в'їзд в Малайзію;

– підтвердження адреси проживання в Малайзії, а саме: копія підтвердження бронювання житла або копія паспорта гарантора + копія договору оренди або рахунку за комунальні послуги (у випадку якщо ви проживаєте в родичів або друзів).

Зазначені документи необхідно пред’являти також в офісі Департаменту імміграції.

Посольство оформлює листи громадянам централізовано раз на тиждень. Документ надсилається в електронному вигляді. 

Якщо необхідне термінове продовження перебування, лист оформлюється індивідуально.

</details>



***
#### COVID-19

**Немає обмежень** для в'їзду.

Всі вимоги, повязані з COVID-19, скасовано. Детальніше на [офіційному сайті](https://www.malaysia.travel/travel-alert).