##### Віза

</br>

З візою по прибуттю **VOA (Visa on Arrival)** вартістю 500 000 індонезійських рупій (приблизно 32 долари США) можна **перебувати в Індонезії до 30 днів**.

Умовами для такого в'їзду є наявність паспорту, дійсного не менше 6 місяців, а також перетин кордону у [визначених місцях](/article/79958b61e45b3a64b77001a75). Можуть запитати наявність зворотнього квитка в межах дозволених 30 днів перебування.

Оплатити візу можна готівкою в аеропорту.

<section type="tip">

Якщо Ви бажаєте уникнути черги, оформити та оплатити е-VOA можна завчасно (докладніше в статті: [як отримати VOA заздалегідь](/article/dfa58826c6a9bc31b7f253e59)).
</section>


***

##### Продовження перебування з Visa on Arrival

</br>

VOA може бути подовжена **один раз на 30 днів** в Імміграційному офісі. Вартість складає 850 000 IDR (54 долари США). Процес продовження візи необхідно розпочати за 1-2 тижні до закінчення терміну дії вашої поточної візи (перших 30 днів).

<details>
<summary>Детальніше</summary>

Для самостійного продовження візи необхідно буде відвідати іміграційний офіс мінімум тричі. При першому відвудуванні треба заповнити анкету (лише чорною ручкою), надати паспорт, його ксерокопію, а також зворотній квиток для вильоту з країни після закінчення другого місяця перебування. Для заповнення анкети знадобиться вказати точну адресу Вашого проживання на Балі та дані власника житла, тому потріюно дізнатися їх заздалегідь. 

Також здаються біометричні дані (відбитки пальців) - можливо, для цього доведеться також приїздити окремо.

Після подачі документів Вам мають надати квитанцію для оплати візового збору з датой, коли його потрібно оплатити - в цей день необхідно знову відвідати офіс. Після видачі чеку про оплату збору Вам назвуть дату, коли можна буде приїхати та отримати паспорт з візою.

Зверніть увагу, що Вас можуть не допустити в приміщення іміграційного офісу у відкритому одязі.

<section type="tip">

Більшість бажаючих продовжити візу звертаються до посередників з метою пришвидшити процедуру та уникнути багаторазового відвідування іміграційного офісу. Контакти можна знайти тут - [t.me/ukrbalivisa](https://t.me/ukrbalivisa).
</section>

**Контакти іміграційних офісів на о. Балі:**

1. Офіс біля аеропорту - Jalan Raya Taman Jimbaran, Kuta Seletan, Kabupaten Badung, Bali 80361 ([GoogleMaps](https://www.google.com/maps/place/Jl.+Raya+Taman+Jimbaran,+Jimbaran,+Kec.+Kuta+Sel.,+Kabupaten+Badung,+Bali+80361,+%D0%86%D0%BD%D0%B4%D0%BE%D0%BD%D0%B5%D0%B7%D1%96%D1%8F/@-8.7834498,115.192039,17z/data=!3m1!4b1!4m5!3m4!1s0x2dd243636506043f:0x3ffe4cf6fed63c8e!8m2!3d-8.7834498!4d115.1942277)), e-mail: kanim_ngurahrai@imigrasi.go.id.

2. Офіс в Денпасарі - Jl. Panjaitan No.3, Sumerta Kelod, Kec. Denpasar Tim., Kota Denpasar, Bali 80234 ([GoogleMaps](https://www.google.com/maps/place/Kantor+Imigrasi+Kelas+I+TPI+Denpasar/@-8.671709,115.230776,16z/data=!4m5!3m4!1s0x0:0x24af00671b8e0e0c!8m2!3d-8.6717088!4d115.2307758?hl=ru-RU)). Телефони: (+62) 361 227828, 231149, 265030.

3. Північ Балі -  Jalan Seririt Singaraja Pemaron Singaraja, Bali, 81151
([GoogleMaps](https://www.google.com/maps?ll=-8.132512,115.060936&z=16&t=m&hl=ru-RU&gl=ID&mapclient=embed&cid=6839799815969791460)). Телефон:  (+62) 362 32174, е-mail: kanim_singaraja@imigrasi.go.id.

</details>

Таким чином, максимальний загальний термін перебування в країні за цією візою становить **60 днів**. Після закінчення цього терміну Ви зобов'язані виїхати з країни.


***

##### Інші типи віз

</br>

**Туристична та бізнес візи типу B211** оформлюються заздалегідь, видаються на 60 днів та можуть бути продовжені 2 рази на 60 днів щоразу (вилітати з країни для подовження не потрібно). Першим днем дії візи є день в'їзду, коридор для якого після отримання візи 90 днів.

<section>

Дані візи є одноразовими, тому якщо Ви залишаєте Індонезію, вони автоматично анульовуються.
</section>

***

##### Перевищення дозволеного терміну перебування

</br>

За кожен день перебування в країні після закінчення терміну дії візи штраф складає 1 000 000 IDR (приблизно 63 долари США). Перевищення на декілька днів є адміністративним порушенням, сплатити штраф можна в аеропорту перед вильотом з країни.

**Серйозним злочином вважається прострочення більш ніж на 60 днів**. В такому випадку також стягується штраф з розрахунку 1 000 000 IDR за кожен день перебування, але не більше 25 000 000 IDR за весь період.

<section type="danger">

Окрім вищезазначеного, при перевищенні більше 60 днів оформлюється **заборона на в'їзд та депортація**, а порушник заноситься до чорного списку. До того ж, за відсутності коштів на оплату прострочених днів передбачено **ув'язнення на строк до 5 років**.

</section>


Проблемою є й те, що так званий чорний список не оновлюється  автоматично. Тому, навіть якщо вас депортували лише на півроку – в'їхати до Індонезії в майбутньому буде складно, бо при спробі проходження паспортного контролю система постійно видаватиме заборону на в'їзд. 

***

##### COVID-19

Вимагається **дійсний міжнародний сертифікат про повну вакцинацію проти COVID-19** із застосуванням дозволеної вакцини (Moderna, Oxford/AstraZeneca, Pfizer/BioNTech, Sinopharm/Beijing, Sinovac/Coronavac, Novavax, Johnson&Johnson).

Остаточна доза повинна бути введена **щонайменше за 14 днів до відправлення**. 

Особи, які нещодавно одужали від COVID-19, можуть замість цього надати **довідку про одужання від COVID-19** або довідку лікаря, в якій зазначено, що мандрівник не розповсюджує COVID-19.