Телефонний код Індонезії: **+62**.

Загалом по країні дорогі дзвінки та натомість дешевий мобільний інтернет. 

Основні індонезійські мобільні оператори - **Indosat, Telkomsel, Excelcomindo (XL).**

[Telkomsel](https://www.telkomsel.com/) - має найширше серед операторів покриття, зокрема на Балі покриття є практично в будь-якій точці острову. 

[Indosat Oredoo](https://im3.id/portal/id/indexpersonal) та [XL](https://www.xl.co.id/) мають хороші пропозиції по кількості інтернету та невисоку вартість, проте вони можуть не ловити в певних локаціях.

Стартові пакети є з опціями лише дзвінків або лише інтернету. Вигідніше взяти лише інтернет та за необхідності дзвонити з месенджерів. Ціна sim-картки зазвичай складає приблизко 30 000 рупій (2 долари США), а базовий пакет інтернету - близько 50 000 рупій за 2 Гб.

<section type="warning" title="Зверніть увагу">

Поширеною є практика, коли в тарифі передбачена окрема квота на 3G, 4G та Data Lokal (використання інтернету в певному районі, де Ви проживаєте). Тобто, використовується та мережа, що ловиться в даному місці. Така плутана система ускладнює процес користування інтернетом. Через це необхідно час від часу перевіряти залишки по кожній квоті або ж брати одразу тариф з більшою кількістю Гб по кожній. Всі оператори мають мобільні додатки, де зручно перевірити залишки по тарифу та балансу.
</section>

Після закінчення обсягу інтернету в пакеті, купити новий пакет іноді дешевше, ніж поповнювати рахунок.

<section type="note">

Якщо Ви плануєте відвідати різні острови, враховуйте, що між ними може діяти роумінг і картка придбана на одному з островів може не працювати в інших локаціях (якщо на стартовому пакеті немає напису Flash).
</section>