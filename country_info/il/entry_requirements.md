#### Віза

Для громадян України діє **безвізовий режим** до 90 днів протягом 180 днів.

Необхідно мати діючий паспорт з біометрією або без.

</br>


<section type="warning" title="Зверніть увагу!">

Остаточне рішення щодо пропуску в Ізраїль приймає виключно представик державної служби при перетині кордону. 

Слід бути готовим обгрунтувати та підтвердити мету поїздки. 

Для цього необхідно мати зворотні квитки, бронь готелю, кошти на час перебування, запрошення від громадян Ізраїлю тощо.
</section>


Зверніть увагу, що Ізраїль *не приймає громадян України в якості біженців*.


</br>

<details>
<summary>Пріоритетні категорії, що можуть в’їхати в Ізраїль за певних умов</summary>

- подружжя або діти громадян України та громадян Ізраїлю, які постійно проживають в Україні; 
- громадяни України, які раніше подали прохання на возз’єднання сім’ї з громадянами Ізраїлю; 
- члени сімей ізраїльтян першої лінії спорідненості;
- нові репатріанти та особи, що мають єврейське коріння.

</details>

</br>

<section type="danger">

Якщо Ви хочете просто перечекати війну в Ізраїлі чи маєте в Ізраїлі друзів, родичів, які проживають там без статусу, то такі обставини не дають права на безперешкодний в'їзд.

Обов’язково враховуйте Вашу візову історію. Наприклад, якщо Ви були раніше в Ізраїлі і порушили візовий режим або якщо Ваші родичі наразі знаходяться в Ізраїлі нелегально, Вам також буде відмовлено у в’їзді.

</section>



Якщо Ви все одно маєте намір в’їжджати в Ізраїль - обов’язково консультуйтесь з ізраїльськими адвокатами, багато з яких наразі надають безкоштовну юридичну консультацію.

<section>

Якщо громадянин України бажає приїхати до Ізраїлю на запрошення громадянина Ізраїлю, останній має підписати декларацію для запрошеного за допомогою  [електронної анкети](https://login.gov.il/nidp/saml2/sso?id=usernamePasswordSMSOtp&sid=0&option=credential). 
</section>


***

#### COVID-19


Наразі **немає обмежень.**

Не вимагається сертифікат вакцинаціїї, довідка про одужання або ПЦР-тест.
Також не потрібно заповнювати декларації для в'їзду в Ізраїль. 

Актуальну інформацію можна перевірити [тут](https://corona.health.gov.il/en/flights/).