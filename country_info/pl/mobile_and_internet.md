В порівнянні з іншими європейськими країнами, ціни на зв'язок в Польщі не високі. Стартовий пакет обійдеться від 5 злотих. Вартість хвилини розмови всередині Польщі без передплаченого пакету коштує близько 0,3 злотих.

Основні мобільні оператор  Польщі - це Orange, Plus, Play та T-Mobile. Є також багато віртуальних операторів, часто тарифи в них нижчі.

<section type="tip">

Краще обирати передплатний пакет (na kartę). Окрім того, що такі пакети дешевші в перерахуванні на місячну плату, від тарифу можна в будь-який момент відмовитись, в той час як контрактні договори підписують на декілька років.
</section>

***
Придбати sim-картки можна в спеціальних салонах, кіосках, на пошті тощо.

Слід врахувати, що незалежно від місця придбання карти, вона має бути зареєстрована в офісі мобільного оператора. Реєстрацію можна провести за закордонним паспортом.

***

##### Пропозиції мобільних операторів

</br>


[Plus](https://www.plus.pl/ua) - найпопулярніший оператор серед поляків. Можна підключити пакет POMOC UA - безліміт на 90 днів за 30 злотих, куди входить 30 Гб інтернету, безлімітні дзвінки та повідомлення в Польщі, 1000 хвилин для дзвінків в Україну, які можна використати за 3 місяця. 

> В перший місяць підключення українцям безкоштовно надається 10 Гб інтернету та 500 хвилин на дзвінки в Україну. 
Без підключення пакету вартість дзвінків в Україну складає 0,19 злотих та є найменшою серед операторів. 

</br>

[Orange](https://www.orange.pl/lp/ukraine) - пропонує пакет з 15 Гб інтернету, безлімітними дзвінками та повідомленнями на всі мережі в Польщі за 30 злотих на місяць. Вартість дзвінка з Польші в Україну майже на всіх тарифах складає 0,9 злотих за хвилину.

> Після активації sim-картки Orange надає громадянам України 30Гб інтернету, 100 хвилин на дзвінки в Україну та 100 хвилин в Польщі безкоштовно на один місяць. 

</br>

[Lyca mobile](https://www.lycamobile.pl/pl/) є представником віртуальних мобільних операторів. За 39 злотих на місяць пропонується 60 Гб інтернету, необмежені дзвінки по Польщі та 100 хвилин на дзвінки в Україну в мережах Lyca та Kyivstar, 25 хвилин на інших операторів в Україні.

</br>

[Play](https://www.play.pl/nowy/uk/oferta/play-karta/ukraina) - з основних переваг можна виділити безлімітний інтернет майже в усіх пропонованих пакетах. За 40 злотих на місяць можна отримати 40 Гб інтернету, безлім на дзвінки та смс всередині країни, а також 1000 хвилин дзвінків до України (пакет Ukraina XXL).

Для сімей, що мешкають у Польщі, оператор надає тариф «Родина». У пакет входять безлімітні дзвінки та безлімітний інтернет. До нього можна підключити всю сім'ю за абонентську плату від 25 злотих.

> Оператор пропонує для українців безкоштовний пакет на 30 днів при підключенні, який містить 10 Гб інтернету, 120 хвилин на дзвінки всередині Польщі та безліміт на дзвінки та смс в Україну.




