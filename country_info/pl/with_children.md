
##### Школи

Українські школярі віком від 7 до 18 років, що переїхали до Польщі, мають право на продовження навчання на рівні з польськими дітьми безкоштовно. Знання польської мови для влаштування не потрібне.

Якщо у дитини виникнуть труднощі з розумінням мови, в класі організують помічника вчителя, що буде допомагати дитині з перекладом матеріалу, або організують додаткові курси для вивчення мови. 

Офіційну інформацію про те, **як влаштувати дитину до школи**, можна знайти за [посиланням](https://www.gov.pl/web/ua/Navchannya-v-Polshchi-zapyshit-svoyu-dytynu-do-shkoly).

> В Польщі діє зобов'язання для батьків обов'язково віддати дітей до першого класу не пізніше календарного року, в якому дитина досягає семирічного віку.

***

##### Українські освітні проекти

«Перша українська школа в Польщі» - проект українських шкіл у Варшаві, Кракові та Вроцлаві. Детальна інформація на сайті [nezlamna](https://nezlamna.org/uk/).

Також є інші [школи, що проводять навчання українською мовою](/article/a9d3cee7e0d71fdb5017d95dd).

У Варшаві та Вроцлаві функціонують [суботні школи та школи при громадських організаціях](/article/9d3cee7e0d71fdb5017d95dde).

***

##### Дитячі садки

Українці, які отримали притулок в Польщі, можуть безкоштовно влаштувати дитину в державний садок до 5 годин на день. Детальніша інформація в статті:
[Дитячі садки в Польщі](/article/1123754b21e7c0ca4884ae310).

