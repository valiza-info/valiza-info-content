##### Поїзд

В Польщі добре розвинута залізниця, поїздом можно дістатися майже будь-куди.

[PKP Intercity]((https://www.intercity.pl/pl/)) – найбільший польський залізничний оператор, що сполучає не лише міста всередині Польщі, а й також дозволяє комфортно продовжити подорож Європою.

<section>

Супершвидкі поїзди класу преміум "Pendolino", а також зручні поїзди Intercity з'єднують великі міста. Натомість поїзди TLK та регіональна залізниця сполучають менші міста та селища.
</section>

<details>
<summary>Детальніше</summary>

- ***Regio (локальні, регіональні поїзди)*** - найповільніший з поїздів, має вагони виключно другого класу та має багато зупинок.

- ***TLK*** надає можливість подорожувати регіонами Польщі швидше, ніж у випадку з Regio, бо поїзди TLK оминають станції маленького розміру. У поїздах є вагони першого класу, в деяких можна придбати напої та закуски.

- ***Express InterCity (EIC)*** - обладнані краще та зручніше (самі вагони новіші, є кондиціонери), здійснюють менше зупинок по дорозі, а також належать до високошвидкісних поїздів.

- ***Express InterCity Premium (EIP)*** - новий клас високошвидкісних поїздів Pendolino. 

<section>

Поїзди **EIP** та **EIC** обладнані кондиціонерами, мають вагони першого та другого класу (необхідне попереднє бронювання квитків), деякі з них обладнані Wi-Fi. В поїздах є вагони-ресторани або буфет. Для пасажирів першого класу в  InterCity пропонується закуска, для пасажирів першого класу InterCity Premium (Pendolino) - сніданок, обід або вечеря (залежно від часу доби). Також пасажири всіх класів отримують безкоштовний напій.
</section>

</details>


Розклад руху поїздів: [rozklad-pkp](https://rozklad-pkp.pl/ua).

Придбати квитки можна на сайті [intercity.pl](https://www.intercity.pl/pl/), попередньо потрібно зробити реєстрацію.
На раннє бронювання квитків діють знижки до 30% від вартості.

***

##### Автобус

Порівняно з потягом, поїздка автобусом зазвичай значно дешевша, а кількість маршрутів не поступається залізничним. Натомість, варто враховувати, що сама поїздка автобусом займає значно більше часу.

Найбільші перевізники - [Polonus](https://pkspolonus.pl/), [Eurobus](https://www.eurobus.pl/), [FlixBus](https://www.flixbus.pl/) та [Sindbad](https://www.sindbad.pl/pl/home) (переважно міжнародні перевезення).

***


##### Громадський транспорт


Система міського транспорту розвинута на вискому рівні.
Квитки на громадський транспорт бувають декількох видів:

- одноразові

- добові

- дійсні певний проміжок часу (від 15-20 хвилин) з можливістю пересадки 

- місячні проїздні.

Квитки універсальні, з ними можна здійнити поїздку в трамваї, автобусі, приміських електричках. Квитки потрібно компостувати.

> Орієнтовна вартість 15-хвилинного квитка - 3,5 злотих, а денного - 15 злотих (є різниця в вартості між різними містами). Найдорожчий проїзд в міському транспорті в Кракові.


Придбати квитки можна в мобільному додатку, спеціальних кіосках або автоматах, а також у водія за готівку (така опція є не всюди).

<section type="tip">

Існує багато корисних додатків для зручності користування транспортом в країні, знайти їх перелік можна нижче в розділі "Мобільні додатки".
</section>

***


##### Автомобіль

Користуючись автомобілем в Польщі, враховуйте, що система штрафів в країні суворіша за українську, а поширеною практикою серед польських правоохоронців є патрулювання на звичайних машинах без розпізнавальних знаків.

<section type="danger">

Наприклад, заборонено прогрівати двигун довше однієї хвилини, як звикли українські водії. Штраф складає 100 злотих. Також штраф передбано за полишання авто у дворі дитлового будинку з увімкненим двигуном (300 злотих).

<details>
<summary>Інші поширені порушення</summary>

- виїзд на авто, з якого не збито сніг, не помито фари або лобове скло

- паління, їжа або розмови по телефону за кермом

- не пристебнутий пасок безпеки

- їзда з простроченою Зеленою картою (штраф від 14 днів порушення - 6020 злотих, від 4 до 14 днів - 3010 злотих)

- перевищення швидкості (починаючи від 100 злотих за перевищення менше 15 км/год та до 2000-5000 злотих за перевищення більше 60 км/год).

Водіння в стані сп'яніння карається штрафом від 2500 злотих, а за більше ніж 0,5 проміле можна отримати ув'язнення на 2-3 роки та позбавлення прав.




</details>
</section>

Окрім грошових стягень, в країні введено накопичувальну систему штрафних балів за порушення, що зберігаються 2 роки з моменту його здійснення.

Якщо за цей період у водія накопичиться більше 24 балів (у новачка зі стажом водіння менше 2 років - 21 бал), він втрачає право на керування транспортним засобом та відправляється на повторну сдачу тестів з теорії та практики водіння.

Перевірити кількість накопичених балів можна в поліцейському відділку або в mObywatel (мобільний додаток).



