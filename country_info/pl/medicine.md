Українці, які отримали тимчасовий захист в Польші, мають право на користування безоплатною державною медициною (NFZ).

При цьому через велику кількість біженців потрапити відносно швидко можна лише до сімейного лікаря, але прийому вузьких спеціалістів доводиться очікувати дуже довго (в багатьох випадках мова йже про місяці).
Через це більшість звертаються до приватної медицини.

<section type="warning" title="Для питань в неробочий час">

В країні працює телеплатформа першого контакту - проект, що дозволяє отримати медичну допомогу тоді, коли лікарні зачинені. Безоплатний телефон для звернень: ***800 137 200 (доступна на вихідні та з 18:00 до 08:00 ранку по будням)***. Звернутися можна за первинною консультацією, отриманням направлення до спеціаліста, електронного рецепту або лікарнняного листа.
</section>

Візіт до лікаря загальної практики в приватному закладі обійдеться від 150 злотих, до вузького спеціаліста - від 200 злотих.

***

За номером **800-190-590 функціонує гаряча лінія з медичних питань** для українців. Також запит можна надсилати на електронну пошту tip@nfz.gov.pl.

За вказаним номером або мейлом можна дізнатися відповіді на основні питання про систему охорони здоров'я у Польщі, а також:

- як знайти роботу за медичною спеціальністю у Польщі

- для людей, які мають онкологічні чи гематологічні захворювання - як продовжити лікування в Польщі.


***

##### Аптеки

Для придбання ліків, серйозніших за проті мазі, знеболювальні або жарознижуючі, знадобиться рецепт від лікаря. **Є опція відшкодування частини вартості ліків** національним фондом здоров'я, проте в кожному випадку рішення примається лікарем окремо.

<details>
<summary>Детальніше про процедуру відшкодування</summary>

Перелік ліків, по яким може бути відшкодування, можна знайти на сайті [міністерства охорони здоров'я](https://www.gov.pl/web/zdrowie/obwieszczenia-ministra-zdrowia-lista-lekow-refundowanych). Відшкодування не завжди може бути повним, є також варіанти 30% та 50% дисконту.

Щоб скористатися даною опцією, українцям потрібно мати рецепт від лікаря та документ, що підтверджує дату перетину польського кордону не раніше 24 лютого 2022 року.
</details>


Агрегатори для пошуку та купівлі ліків через інтернет:

- [gdziepolek](https://www.gdziepolek.pl/)

- [ktomalek](https://ktomalek.pl/?bgar=aHR0cHM6Ly93d3cudWtyYWluaWFuaW5wb2xhbmQucGwv)

- [doz](https://www.doz.pl/apteki).
