Офіційна валюта – польський злотий (złoty), позначається як PLN.

В одному злотому (zł) 100 грошей (gr).


##### Банки та відкриття рахунка

</br>

Польські банки наразі лояльні до українців, особливо це стосується **PKO Bank Polski, Alior Bank, mBank, Millenium Bank, Bank BGŻ та Getin Bank**. Вони без проблем відкривають рахунки громадянам України, що отримали захист в Польщі або інші документи.

Майже всі перелічені банки пропонують українцям відкриття рахунків на пільгових умовах, які передбачають безкоштовні:

- відкриття та обслуговування рахунку протягом певного часу;
- обслуговування картки;
- зняття та внесення готівки у банкоматах Польщі.

Детальіше інформація в статті: [Документи, необхідні для відкриття рахунка в різних банках та контакти україномовних ліній банківських установ](/article/e0c068055f36924a8404db5a2).

Також зауважте:

- багато польских банків надають спеціальні пропозиції рахунків для ***осіб віком до 26 років*** (наприклад, Millenium, Pekao).

- ***перекази в Україну без комісій*** або з мінімальним її розміром надають Millenium, BGŻ BNP Paribas, Getin Bank. Alior повертає клієнтам кошти, сплачені в якості комісії за переказ в Україну.

- при наявності польського номеру телефону для отримання повідомлення з підтвердженням, Ви зможете відкрити рахунок в Millennium або mBank ***без відвідування відділення***.

- при відкритті рахунка завжди уточнюйте, як можна отримати фізичну картку.
***Більшість банків не видають картку в момент звернення***, а надсилаюсь її за декілька днів за адресою проживання. Хоча є й інші опції – Getin Bank видає картку одразу, а Pekao може направити її навіть в Україну.


<section type="warning" title="Інші варіанти відправки коштів в Україну">

Сервіс [Рrofee](https://www.profee.com/uk/send-money) до 28 лютого 2023 року пропонує перекази з Польщі на картки в Україні без комісій. Гроші надходять майже миттєво.
</section>

***

##### Банкомати та зняття готівки з української картки

Якщо у вас картка Visa або Mastercard, то проблем із пошуком банкомату не буде, оскільки ці міжнародні платіжні системи широко використовуються у Польщі.

Система банкоматів мережі Euronet після початку війни в Україні зробили зняття готівки для українців безкоштовним. Проте, враховуйте, що деяку комісію може брати Ваш український банк.

Щоб уникнути зайвих витрат, обирайте зняття в злотих, навіть якщо пропонується інша валюта.

<section>

В Польщі окрім Bankomat для зняття коштів повсякчасно зустрічається Wplatomat, в якому можна покласти готівку на свою картку. За обидва види операцій може зніматися комісія.
</section>


***

##### Обмін валют

Обмін валюти можна здійснити у польських **Kantor**, що знаходяться в готелях, аеропортах, вокзалах, на кордонах біля туристичних місць. 

Обирайте Kantor, що пропонує найбільш близький до міжнародного курс валют. В аеропорту, на вокзалах та в маленьких містечках обмін буде менш вигідний. Найкращий курс зазвичай у великих містах.

Години роботи Kantor - з 09:00 до 19:00 по буднях, а також до 14:00 по суботах. У деяких популярних туристичних локаціях Kantor працюють цілодобово.

Можливо скористатися онлайн-обмінником [kantor internetowy](https://internetowykantor.pl/), створивши на сайті обліковий запис.




<section>

При оплаті картою а можливості обрати валюту, завжди обирайте польський злотий, щоб уникнути додаткової конвертації валют.
</section>

