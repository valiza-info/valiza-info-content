
#### Користування українськими картками за кордоном

</br>

Якщо Ви плануєте користуватися українською гривневою або валютною карткою, отримувати перекази з України або навпаки надсилати туди гроші - зверніть увагу на [діючі ліміти та обмеження НБУ](/article/dc90cbde0ae631273fc53962f).

***
Коли перед оплатою за кордоном гривневою карткою Вас запитують, якою валютою буде оплата - ***обирайте валюту країни, в якій Ви зараз знаходитесь***.

<details>
<summary>Детальніше</summary>

Якщо місцева валюта євро, а Ви обирете оплату в гривні, відбудеться конвертація валют (гривня -> долар (для картки VISA) -> євро).

Щоб уникнути зайвих витрат валюта оплати та картки має збігатися з тією, яку використовує платіжна система. Тоді подвійна конвертація вам не загрожує.


*Для гривневих карток це виглядає так*: розплачуючись карткою MasterCard у Франції, ви сплатите лише одну конвертацію, якщо вибрали євро платіжну систему (перерахунок гривня -> євро).

<section type="note">
Базова валюта для платіжної системи Visa – долар.

Mastercard використовує дві базові валюти – долар та євро, і в більшості випадків автоматично обирає, яку з них застосовувати, залежно від країни, де Ви знаходитесь.

</section>

</details>

***

**Онлайн-пошук найближчого банкомату по всьому світу**: 

[Visa](https://www.visa.com/locator/atm#(page:results,params:(query:'United%20States,%20USA)))

[Mastercard](https://www.mastercard.us/en-us/personal/get-support/find-nearest-atm.html)

[Аmericanexpress](https://network.americanexpress.com/globalnetwork/atm_locator/en/#search)

***

Як **поповнити картку українського банку**, знаходячись за кордоном, читайте в [статті](/article/f1453492d18b86f39088b228d).

***

За можливості, ***користуйтеся безконтактними платежами*** (на кшталт Apple Pay чи Google Pay).

Це дозволить Вам не носити з собою наявні українські картки, що відповідно знижує ризик їх втрати (відновити пластикову картку українського банку за кордоном дуже складно).

Безконтактні платежі також стануть Вам у нагоді у випадку **втрати української картки за кордоном**.

<details>
<summary>Детальніше</summary>

Після того, як Ви заблокуєте втрачену картку, Ви можете **відкрити віртуальну карту** в своєму українському банку, щоб перевести на неї кошти з втраченої картки та розплачуватися нею, якщо Ваш телефон підтримує функцію безконтактних платежів. 
</details>

***

**Міжнародні системи переказів, що тимчасово не беруть комісії за відправку коштів в Україну**:

- Western Union

- MoneyGram

- Ria Money Transfer

- INTELEXPRESS

- TransferGo.

<section>

Платіжна мережа Euronet (банкомати) не стягуватиме плату за видачу готівки з українських карток в Польщі, Угорщині, Словаччині та Румунії.
</section>

***

#### Revolut

Revolut - зручний ***додаток банку без фізичних відділень***, за принципом роботи схожий на український monobank.

Функціонує за допомогою мобільного застосунку, у якому можна отримати всі необхідні послуги. 

<details>
<summary>Більше інформації</summary>
Наразі для українців у ЄС є можливість спрощеної реєстрації - для відкриття рахунку не потрібне підтвердження права на проживання в Європі.

У мобільному додатку Revolut зручно отримати віртуальну банківську картку та розраховуватися нею у місцевій валюті країни, де ви знаходитесь, а також знімати готівку. 

Для громадян України діють знижені комісії.

Можна приєднати програму до українських банківських рахунків та здійснювати переказ коштів в Україну.

Також українцям доступний безкоштовний тариф Standard, що надає змогу користуватися Revolut без оплати, без комісій переказувати кошти всередині банку, отримувати кешбек від багатьох брендів та за бронювання житла через Revolut, випустити дитячу картку, відстежувати фінанси, обмінювати валюту без додаткових комісій тощо.

</details>

<section type="note">

Читайте детальніше про [переказ коштів в Україну за допомогою Revolut та іншіх міжнародних платіжніх систем](/article/d1adc750279bb70fa279259ba).
</section>

