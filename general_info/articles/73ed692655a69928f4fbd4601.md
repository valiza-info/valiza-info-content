

Громадяни України з **біометричними паспортами** мають право перебувати в країнах Європейського союзу та Шенгенській зоні **до 90 днів в межах останніх 180 днів без оформлення візи.**

<section type="warning" title="Зверніть увагу">

Кордони Шенгенської зони та Європейського союзу не збігаються. 

Ісландія, Ліхтенштейн, Норвегія та Швейцарія входять до зони Шенгенської угоди, але не до Євросоюзу. 

Болгарія, Хорватія, Ірландія, Кіпр та Румунія входять до Євросоюзу, але не вступили до Шенгену. 

</section>

***

###### Як вирахувати 90/180 днів

Період у 180 днів є плаваючим.
Від дня перетину кордону необхідно відрахувати 180 днів назад і подивитися, чи перебували Ви в ЄС понад 90 днів за цей період. 
Якщо термін перевищено, Ви не маєте права перебувати в Шенгенській зоні без відповідного дозволу.

В інтернеті можна знайти спеціальні **калькулятори для підрахунку**.



***


Після в’їзду в **зону Шенгену** для українських біженців з біометричними паспортами діє 90-денний період вільного пересування, за який вони мають обрати країну та зареєструватися там. 

<section type="warning" title="Зверніть увагу">
Після отримання посвідки на проживання або оформленого тимчасового захисту в певній країні, перебування в ній вже не рахується в 90 днів. 

Однак важливо пам'ятати, що обмеження продовжує діяти в усіх інших європейських державах. 
</section>

Якщо статус захисту та документи не було отримано, то для ЄС та Шенгену діють старі правила – після 90 днів у ЄС та зоні Шенгену треба пробути 90 днів поза його межами або оформлювати візу.






<section type="tip">
У багатьох країнах ЄС, навіть після отримання статусу захисту, Ви маєте право на короткострокову поїздку до України для вирішення побутових чи особистих питань, а також право на поверненнядо ЄС, і ця поїздка не обнулятиме захист.
</section>

