#### Revolut


Дозволяє переказувати кошти в Україну більш ніж у 30 валютах, проте перекази в гривні наразі не доступні.

Комісія за переказ становить 3-5 євро.

Всі операції з картами проходять в застосунку на смартфоні.

Недоліком є довге надходження коштів - від 3 до 5 днів.


#### SWIFT

Перевагами SWIFT є ***можливість переказів по всьому світу і в будь-якій валюті.***

Недоліками SWIFT є:

- термін зарахування коштів (до 5 робочих днів)

> є можливість швидшого переказу за додаткову комісію: 
експрес (TOD — today) -  здійснюється в день відплавлення, терміновий переказ (urgent) - надходить через день після відправлення. 

- високі комісії

> комісію за SWIFT переказ можуть знімати банк-відправник, банк-посередник, банк-отримувач (при створенні платежу можна вказати, хто буде оплачувати комісії - відправник чи отримувач).

- необхідність для здійснення переказу надавати докладну інформацію про отримувача та банк

 > якщо невірно вказати дані, платіж зависне в процесі надсилання і банк отримувача не зможе зарахувати його, чекаючи уточнення реквізитів. 
 

Для переказів в євро краще надати перевагу SEPA.


#### SEPA 

Для переказів в межах Єврозони є вигіднішою та зручнішою від SWIFT.

<section>
Можливість отримати SEPA-переказ з Європи наразі надають українські банки Monobank, KredoBank, А-Банк.

</section>

Головна вимога при проведенні SEPA-переказу - вказати в якості номера рахунку одержувача ***коду IBAN***.

**Переваги системи SEPA**:

- швидкість переказу - під час використання SEPA гроші зазвичай доставляються впродовж 24 годин;

- доступність - комісія за міжнародний переказ SEPA така ж, як за транзакції всередині країни;

- зазвичай немає обмежень на суму переказу;

- простота - маючи онлайн-банкінг іноземного банку в смартфоні, перекази SEPA — це майже міжнародні перекази з картки на картку, але за реквізитами рахунків.


**Вартість**: 
у багатьох банках Європи платежі всередині системи безкоштовні або повністю, або починаючи з певної суми. 

Якщо комісія за платіж є, то вона становить 3-5 євро за операцію без прив'язки до суми платежу.

Комісія стягується з відправника, адресат платежу отримує всю суму повністю без комісій.


<section type="tip">

Єдиною валютою для транзакцій всередині SEPA є ***євро***. 

Якщо країна входить в зону SEPA, але має свою валюту (наприклад, Великобританія), буде здійснена конвертація національної валюти в євро для здійснення платежу або отримання переказу. 

Конвертація відбувається з комісією, тому для здійснення регулярних платежів, рекомендується відкрити рахунок в євро.

</section>


#### Western Union

Перевагою є можливість переказу готівки по всьому світу ***без необхідності відкриття рахунку*** в банку.

Отримати переказ в Україні можна за допомогою Нової пошти або [у відділеннях](https://www.westernunion.com/ua/uk/find-locations.html). 

Комісія сплачується відправником та залежить від суми переказу (чим вона більша, тим нижча буде комісія) та країни відправлення. 
В середньому, при відправці в Україну 1000 євро, комісія складе близько 20 євро.

За аналогічною схемою працює система **Money Gram та Ria**.


#### PayPal

PayPal - одна з найбільших електронних платіжних систем, за допомогою якої тепер також можна робити перекази.

По швидкості переказу коштів не поступається класичним банківським системам - перекази є практично миттєвими.

Рахунки PayPal можна використовувати для отримання переказів з будь-якої країни світу.

Українські користувачі можуть надсилати та отримувати кошти в американських та канадських доларах, євро, фунтах стерлінгів. 

<section type="warning" title="Зверніть увагу">

При виведенні на картку сума автоматично конвертується у валюту, в якій вона емітована. Наприклад, доларовий переказ на гривневу картку надійде в гривні.
Через таку конвертацію знімається додаткова комісія, тому наразі для відправки платежів в Україну PayPal не дуже зручний.

</section>
