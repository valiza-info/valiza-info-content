
1. Чоловіки, на утриманні яких перебувають **троє і більше дітей** віком до 18 років.

   Необхідно надати документи, які засвідчують народження трьох або більше дітей (можуть бути нотаріально завірені копії).

2. Чоловіки, які **самостійно виховують дитину (дітей)** віком до 18 років.

   Потрібно надати:
   - свідоцтво про народження дитини;
   - свідоцтво про смерть матері дитини (або рішення суду про позбавлення матері батьківських прав, відібрання дитини у матері без позбавлення її батьківських прав, рішення суду про визнання матері безвісти відсутньою, рішення суду про оголошення матері померлою).

   
   Варто звернути увагу, якщо чоловік, що одружився знову, вже не буде вважатися особою, яка самостійно виховує дитину/дітей.

3.  Чоловіки, що **доглядають особу з інвалідністю І, ІІ групи (хворих батьків, дружину або дитину)**.

    Виїзд неможливий без хворого.
    
    Перетин державного кордону військовозобов’язаними для супроводу осіб з інвалідністю ІІІ групи законодавством України непередбачено.


    Супровід інваліда можливий тільки 1 раз на період дії воєнного або надзвичайного стану.

    Потрібен підтверджувальний документ, виданий лікарсько-консультативною  комісією закладу охорони здоров’я в порядку та за формою, що встановлені МОЗ.

**4. Чоловіки, які є усиновителями чи опікунами**.

5.  **Чоловікам, чиї близькі родичі загинули або зникли безвісти під час проведення антитерористичної операції.**

**6. Чоловіки, що мають посвідчення про відстрочку від призову та повідомлення про зарахування на спеціальний військовий облік**.

Необхідно надати посвідчення про відстрочку від призову та документи про відрядження.

7. Чоловіки, що мають висновок військово-лікарської комісії про **непридатність до військової служби.**

Необхідно мати довідку до акту огляду медико-соціальною експертною комісією або посвідчення, яке підтверджує відповідний статус, або довідку, що підтверджує інвалідність.

> якщо чоловіка визнано тимчасово непридатним до військової служби за станом здоров'я (до шести місяців), після закінчення 6 місяців потрібно буде знову пройти військово-лікарську комісію.



Чоловікам варто звернути увагу, що документи, отримані в територіальних центрах комплектування та соціальної підтримки (ТЦК та СП) з відміткою "знятий з військового обліку", не підтверджують інвалідність чи непридатність до військової служби.