
##### Південна частина (Муанг та Пхукет Таун)


Тут знаходиться більшість торгових центрів, клінік, офісів, відділень банків, навчальних закладів, а також є порт. Транспортом з Муангу можна доїхати майже до будь-якої частини острову.

Через велику кількість риболовних зон, в ресторанах та кафе пропонують свіжі морепродукти. Також часто зустрічаються заклади з європейською кухнею.

<section type="tip">

Зазвичай багато пропозицій житла для тривалого перебування можна знайти в **Раваі**, де поєднується тихе та спокійне життя та водночас поряд можна знайти все необхідне для життя. Тут також розташовані міжнародні школи та дитячі садки, що відвідують діти експатів.
</section>

Популярними є **Ката та Карон**, що мають розвинену інфораструктуру, а також **Най Харн** - більш спокійний район, де знаходиться одна з найкрасивіших лагун Пхукету та немає великої кількості туристів, але водночас біля берегової лінії можна знайти багато кафе. Пляж Най Харн має пологий вхід, тому даний район рекомендується для відпочинку з дітьми.


<section type="note">

Південну частину острову для тривалого проживання обирають більшість експатів з Європи.
</section>


***

##### Центральна частина острову

**Патонг** - епіцентр нічного життя острову, інфораструктура району максимально розвинута, на пляжі дуже багато людей. Через це **Патонг не підходить для проживання з дітьми.** Проте саме в районі Патонгу розташовано безліч різноманітних об'єктів нерухомості - від великих вілл до будинків на кілька спалень, апартаментів та кондо.

**Камала** - підійде для більш спокійного та усамітненого проживання. Тут є великий вибір різноманітних будинків, вілл та апартаментів в різних цінових сегментах, починаючи від преміум-класу та закінчуючи бюджетними варіантами проживання. Серед переваг Камала - близькість до Патонгу, а отже й до всієї потрібної інфораструктури.

**Сурін** - не надто розвинута інфраструктура, вздовж узбережжя розсташовані вілли та бунгало на різний бюджет, на другій лінії - кондомініуми. Під час припливів пляж Сурін підходить для серфінгу.

***

##### Таланг (північна частина Пхукету)

Таланг - це район, де знаходиться аеропорт, та який є найменш населеним на острові.

Проживання в цій частині острову може бути цікавим через гарні пляжі (багато з яких майже безлюдні), природні парки та пам'ятки. Харчуватися можна в кафе на пляжах.

На півночі немає великих торгових центрів, розваг, клінік тощо.
 
 <section type="warning" title="Зверніть увагу">

Громадський транспорт в цій місцевості майже не розвинутий, тому обирати її для тривалого проживання варто, якщо Ви додатково орендуєте байк або автомобіль.
</section>

На заході Талангу знаходиться **Банг Тао** - найдорожчий район Пхукету, в основному тут можна знайти ​​житло преміум-класу. Всі клуби, кафе та ресторани знаходяться в його південій частині, на півночі тим часом практично відсутня будь-яка інфраструктура.

