Найближчі до України міста для вильоту на Пхукет - чартерні рейси з Катовіце та Варшави (Польша), Бухаресту (Румунія) та Софії (Болгарія).

##### Транспорт з аеропорту Пхукету

Найдешевшим транспортом є місцевий **аеропортовий автобус**, що слідує з аеропорту до Пхукет Тауну на стару автобусну станцію.

Розклад Airport bus можна дізнатися [тут](http://airportbusphuket.com/timetable.php).

Проїзд автобусом коштує 100 бат (для порівння, таксі з аеропорту до Пхукет-тауну обійдеться близько 800 бат). 

Автобус курсує раз в півтори-дві години щодня з 05:00 до 21:30.


<section>

Зважайте на те, що поїздка аеропортовим автобусом довга, а разом з пересадкою від Пхукет-тауну до потрібної Вам локації шлях може зайняти майже пів дня.
</section>

</br>

Також можна доїхати **Smart Bus**. Це великі комфортабельні автобуси, що їздять по західному узбережжю (від аеропорту до півдня острову, проїжджаючі пляжі Сурін, Камала, Патонг, Карон, Ката и Равай). Вартість проїзду між кінцевими зупинками складає 170 бат.

Вартість квитка між проміжними зупинками можна переглянути на сайті [phuketsmartbus.com](https://phuketsmartbus.com/fare/?lang=en).

В аеропорту знайти Smart Bus можна на зупинці біля виходу з будівлі аеропорту №4.



 **Таксі в аеропорту** знаходиться на стоянці з правої сторони біля виходу з будівлі.

<section>

Вартість паркування в аеропорту Пхукету для автомобілів складає 200 бат на добу, для байків паркування безкоштовне.
</section>

***

##### Міські та заміські сонгтео

В якості громадського транспорту на Пхукеті можна зустріти сонгтео - автобуси з лавками замість сидінь. Проте, графік їх руху дуже повільний та ходять вони по маршрутам, які більш актуальні для місцевих жителів.

<details>
<summary>Маршрути з Пхукет Тауна (міські сонгтео рожевого кольору)</summary>

**№1**: універмаг Big C, Central Festival - Tesco Lotus - Downtown Market - Phuket Vocational Collage

**№2**: автовокзал – Університет Раджабхат Ламчан – Phuket Provincial Hall – медичний центр – Fresh Market

**№3**: парк Saphan Hin – Downtown Market – шпиталь – пірс Rassada.

</details>

Сісти в міське сонгтео можна в будь-якій точці на маршруті. Ціна проїзду - 25 бат. Графік роботи з 6:00 до 19:00.

**Заміськими сонгтео (синього кольору)** можна доїхати з Пхукет Тауна (з Ранонг Роад та старого автовокзалу) на пляжі Патонг, Равай, Карон, Чалонг, Сурін, мис Панва та між старим та новим автовокзалом. Проїзд коштує 30-60 бат (залежить від маршруту).

<section>

Зауважте, що заміські сонгтео ходять лише до 18:00, а останнє відправлення з пляжів може бути з 14:00 до 16:00. За розкладом ходить лише сонгтео Пхукет Таун - Патонг, інші іздять по наповненості, тому краще уточнити інформацію про останній рейс у водія.
</section>

</br>

***

Користуватися **тук туком** на Пхукеті дорого - наприклад, ціна з Пхукет Тауну до Патонгу обійдеться не менш ніж в 500 бат. Якщо Ви все ж хочете скористатися цим видом транспорту, заздалегідь оговорюйте ціну.

***

Читайте також про [транспортне сполучення Пхукету з материком та іншими островами](/article/29fd1d4000a768354e77e6540).

***

##### Таксі

Ціни на таксі на Пхукеті високі.

На форумах є нарікання на роботу служби Grab taxi на Пхукеті, до того ж комісія за користування сервісом тут доволі висока - 150 бат до вартості поїздки.

Схвальні відгуки про **Bolt**. Ціни на поїздки в них зазвичай нижчі.

Якщо Ви бажаєте знайти таксі на вулиці, шукайте машини жовтого кольору. Краще обирати таксі з лічильниками (позначені **taxi-meter**). Місцеві таксисти часто пропонують їхати за фіксовану вартість (без лічильника), проте якщо Ви не знаєте місцевості - краще не погоджуватись на такий варіант, бо є великий ризик переплатити.

***
##### Оренда транспорту 

Інформація про особливості оренди авто та байку в Таїланді розміщена в статті [за посиланням](/article/72a5200fb235a150b0d7571f2).

На всіх популярних пляжах Пхукету (Патонг, Ката, Карон, Най Харн) можна знайти компанії, що займаються прокатом байків. 

Арендуючи байк через вуличні фірми, потрібно залишати залог від 2000 батів. При оренді через сайти зазвичай залог менший - від 1000 бат.







