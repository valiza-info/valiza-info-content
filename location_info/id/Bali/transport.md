


##### Bemo

Найбільш поширеним транспортом на Балі вважаються місцеві маршрутки-мінівени bemo (або angkot). Відправляються з автовокзалів (в Денпасарі вони з Ubung Terminal), але спіймати їх можна майже в будь-якій точці по маршруту, піднявши руку. 

Вартість проїзду називає водій, дізнавшись куди Ви прямуєте. Для місцевих жителів ціна складає приблизно 4 000 рупій (0,25 дол. США), проте в туристів часто просять більше. Багаж необхідно оплачувати додатково.

Вemo покривають маршрутами майже весь острів. Чіткого графіку зазвичай не мають та відправляються по заповненості. Ввечері bemo припиняють рух після 20:00.

<section type="tip">

Не рекомендується використовувати bemo для поїздок на значні відстані через їх низьку комфортність та повільність.
</section>

***

##### Автобуси

Головним транспортним хабом на острові є Денпасар. Тут знаходяться 4 автовокзали, з яких відправляються автобуси на різні напрямки по острову:

- автобуси на південь острову - Tegal Terminal;
- в центральну та східну частину - Batubulan Terminal;
- на північ та захід - Ubung Terminal;
- маршрути на південний схід острову (Санур) - Kereneng Terminal.

В великих містах автобуси зупиняються на спеціальних автовокзалах, в менших селищах - на зупинках. Вони мають графік руху, проте часто відхиляються від нього, очікуючи більше пасажирів для відправлення.


<section>

На Балі немає опції придбання квитків на громадський транспорт заздалегідь (окрім туристичних шатл-басів). 
</section>

</br>

***

##### Туристичні шатли

Компанія Kura-Kura пропонує 12 маршрутів, що сполучають Куту, Легіан, Семіньяк, Джимбаран, Нуса-Дуа (в тому числі його південну частину), Убуд тощо. Дізнатися розклад, маршрути та придбати квитки можна на сайті [Kura-Kura](https://kura2bus.com/) або в туристичних агенціях, що зустрічаються на острові повсякчасно («Tourist information»).

***

##### Таксі


На дистанціях менше 5 км вигіднішим є варіант з використанням таксометру (оплата за посадку + дистанцію), але слідкуйте за тим, щоб водій вмикав таксометр на початку поїздки. Для поїздок на довші дистанції краще, коли вартість фіксується до поїздки.

<section>

Найдорожчими є поїздки між туристичними локаціями, вночі та в час-пік (приблизко з 16:00 до 19:00).
</section>

</br>

Кращі відгуки серед популярних сервісів - у **Bluebird**.

Часто можна зустріти таксі блакитного кольору з назвою Blue taxi, але це не те саме. Bluebird має зручний додаток та дешевші тарифи, ніж у вуличних таксі. Також популярними є сервіси Grab та Go-Jek.

<section type="warning" title="Зверніть увагу">

В деяких районах на Балі Ви не зможете скористатися послугами Grab, Go-Jek або Bluebird Taxi. Перш за все це стосується туристичних локацій (пляжі, великі супермаркети) - монополістами там є місцеві таксисти, що не дають доступу для роботи таксі за викликом. Поїздка на місцевих таксі коштує вдвічі дорожче.
</section>

Онлайн-сервіси переважно покривають райони Кути, Чангу, Семіньяку, а також частково Букіт.

***

Читайте також: [Оренда транспорту на Балі та вимоги до водійського посвідчення](/article/835d55871cf96173fc46df09d).

